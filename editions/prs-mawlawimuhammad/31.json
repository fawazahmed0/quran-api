{
    "chapter": [
        {
            "chapter": 31,
            "verse": 1,
            "text": "الم. (معنای این حروف به الله معلوم است)"
        },
        {
            "chapter": 31,
            "verse": 2,
            "text": "این آیات کتاب پر از حکمت است"
        },
        {
            "chapter": 31,
            "verse": 3,
            "text": "هدایت و رحمت است برای محسنان (نیکو کاران مخلص)"
        },
        {
            "chapter": 31,
            "verse": 4,
            "text": "آنان که نماز برپا می‌کنند و زکات می‌دهند. و ایشان‌اند که به آخرت يقين دارند"
        },
        {
            "chapter": 31,
            "verse": 5,
            "text": "ایشان‌اند که از جانب پروردگارشان بر هدایت هستند و همین ایشان رستگارانند"
        },
        {
            "chapter": 31,
            "verse": 6,
            "text": "و از مردمان کسی است که سخنان لهو و بیهوده را می‌خرد تا به نادانی (مردم را) از راه الله گمراه سازد و (راه الله) را به استهزا گیرد. این گروه برایشان عذاب رسواکننده است"
        },
        {
            "chapter": 31,
            "verse": 7,
            "text": "و چون آیات ما بر او تلاوت شود، تکبرکنان روی می‌گرداند، چنان که گویا آن را نشنیده است، گویی در گوش‌هایش سنگینی و پرده است، پس او را به عذاب دردناک مژده بده"
        },
        {
            "chapter": 31,
            "verse": 8,
            "text": "البته آنان که ایمان آوردند و کارهای نیک انجام دادند، برای آنها باغ‌های پر از ناز و نعمت است"
        },
        {
            "chapter": 31,
            "verse": 9,
            "text": "که در آن همیشه خواهند ماند، وعدۀ الله حق است، و او غالب باحمکت است"
        },
        {
            "chapter": 31,
            "verse": 10,
            "text": "آسمان‌ها را بدون ستون‌هایی که آنها را ببینید آفریده است و در زمین کوه‌های استوار را افگنده است تا زمین شما را نلرزاند و در آن از هر نوع زنده جان‌ها منتشر کرد و از آسمان آب نازل کردیم، پس در زمین از هر گونه نباتات خوب و ارزشمند رویانیدیم"
        },
        {
            "chapter": 31,
            "verse": 11,
            "text": "این است آفرینش الله، پس شما به من نشان دهید کسانی که غير از او ‌اند، چه چیز آفریده‌اند؟ بلکه ظالمان در گمراهی آشکار ‌اند"
        },
        {
            "chapter": 31,
            "verse": 12,
            "text": "و يقينا به لقمان حکمت بخشیدیم (و به او دستور دادیم) که الله را شکر کن و هر کس (الله را) شکر گزارد در حقیقت به نفع خود شکر گزاری می‌کند و هر کس ناشکری کند (بداند که) الله بی‌نیاز ستوده است"
        },
        {
            "chapter": 31,
            "verse": 13,
            "text": "و (یاد آور شو) وقتی را که لقمان پسر خود را وعظ می‌کرد (به او) گفت: پسر جانم! به الله شریک قرار مده. چرا که شرک ظلم بزرگ است"
        },
        {
            "chapter": 31,
            "verse": 14,
            "text": "و به انسان دربارۀ پدر و مادرش سفارش کردیم، مادرش با ضعف بر بالای ضعف به او باردار شد. و جدا کردن او از شیر در طی دو سال است. (و به انسان سفارش کردیم) برای من و پدر و مادرت شکر گزار باش که بازگشت (همه) به‌سوی من است"
        },
        {
            "chapter": 31,
            "verse": 15,
            "text": "و اگر سعی ورزیدند که تو را وادارند به این که چیزی را با من شریک قرار دهی که به آن علم نداری، پس از آنان اطاعت مکن، و در دنیا با آنان به خوبی رفتار کن. و از راه کسی پیروی کن که به‌سوی من بازگشته است، باز باز گشتتان به‌سوی من است، پس شما را از آنچه می‌کردید آگاه می‌سازم"
        },
        {
            "chapter": 31,
            "verse": 16,
            "text": "(لقمان گفت): پسر جانم! بدان که اگر آن (عمل) به اندازه دانۀ خردلی باشد و در دل سنگی یا در آسمان‌ها و یا در زمین باشد، الله آن را می‌آورد (و مورد محاسبه قرار می‌دهد)، چون الله باریک بین (و) آگاه است"
        },
        {
            "chapter": 31,
            "verse": 17,
            "text": "ای پسر جانم! نماز را برپا کن و به کار نیک دستور بده و از کار بد منع کن و در برابر آنچه به تو می‌رسد صابر باش که این (خصلت‌ها) از کارهای سترگ (و محوری) است"
        },
        {
            "chapter": 31,
            "verse": 18,
            "text": "و با تکبر از مردم روی مگردان و در زمین خرامان راه مرو، چون الله هیچ متكبر فخر فروش را دوست ندارد"
        },
        {
            "chapter": 31,
            "verse": 19,
            "text": "و در راه رفتن خود میانه روی (را پیشه) کن و صدایت را آهسته بدار، همانا بدترین آوازها، آواز خران است"
        },
        {
            "chapter": 31,
            "verse": 20,
            "text": "آیا ندیده‌اید که الله آنچه را که در آسمان‌ها و آنچه را که در زمین است، برایتان مسخر گردانید و نعمت‌های ظاهری و باطنی خود را بر شما گسترده و فراوان ساخته است؟ و از مردم کسانی هستند که در بارۀ الله بدون هیچ علم و بدون هیچ هدایت و بدون هیچ کتاب روشن، مجادله می‌کند"
        },
        {
            "chapter": 31,
            "verse": 21,
            "text": "و چون به آنان گفته شود. از آنچه پیروی کنید که الله نازل کرده است، می‌گویند: بلکه از چیزی پیروی می‌کنیم که پدران خود را بر آن یافته‌ایم، آیا (از پدران خود پیروی می‌کنند) حتی اگر شیطان آنان را به‌سوی عذاب سوزان فرا خواند"
        },
        {
            "chapter": 31,
            "verse": 22,
            "text": "و هر که روی خویش را به سوى الله متوجه کند، در حالیکه محسن باشد به تحقیق به دستاویز بسیار محکمی چنگ زده است، و سرانجام کارها به‌سوی الله است"
        },
        {
            "chapter": 31,
            "verse": 23,
            "text": "و هر که کافر شد، نباید کفر وی تو را غمگین سازد، (چراکه) بازگشت آنان به‌سوی ماست، و ایشان را از کارهایی که کرده‌اند آگاه می‌سازیم. البته الله به راز سینه‌ها آگاه است"
        },
        {
            "chapter": 31,
            "verse": 24,
            "text": "و آنها را اندکی بهره مند می‌سازیم باز آنان را به (تحمل) عذاب سخت مجبور می‌سازیم"
        },
        {
            "chapter": 31,
            "verse": 25,
            "text": "و اگر از آنان بپرسی که چه کسی آسمان‌ها و زمین را آفریده است؟ حتما می‌گویند: الله، بگو: الحمد لله (که اقرار نمودید) ولی بیشترشان نمی‌دانند"
        },
        {
            "chapter": 31,
            "verse": 26,
            "text": "آنچه در آسمان‌ها و زمین است، از الله است. در حقیقت الله همان ذات بی‌نیاز و ستوده است"
        },
        {
            "chapter": 31,
            "verse": 27,
            "text": "و اگر همۀ درختان روی زمین قلم شوند و دریا (دوات گردد) و هفت دریای دیگر به آن مدد برساند سخنان الله به پایان نرسد، يقينا الله غالب باحکمت است"
        },
        {
            "chapter": 31,
            "verse": 28,
            "text": "آفریدن شما و برانگیختنتان جز مانند (آفریدن و برانگیختن) یک تن نیست، همانا الله شنوای بیناست"
        },
        {
            "chapter": 31,
            "verse": 29,
            "text": "آیا ندیده‌ای (ای مخاطب) که الله شب را در روز و روز را در شب داخل می‌گرداند؟ و آفتاب و ماه را مسخر کرده است، هریک تا مدتی معین در حرکت است، و (آیا ندیدی که) الله به آنچه می‌کنید آگاه است"
        },
        {
            "chapter": 31,
            "verse": 30,
            "text": "این به سبب آن است که الله حق است و آنچه را که به جای او می‌خوانند، باطل است. و الله بلند مرتبه و بزرگ است"
        },
        {
            "chapter": 31,
            "verse": 31,
            "text": "آیا ندیده‌ای که کشتی‌ها در دریا به فضل الله حرکت می‌کنند تا (بعضی) از نشانه‌های (قدرت) خود را به شما نشان دهد؟! يقينا در این (کار) دلایل (وحدانیت الله) است برای هر صبر کنندۀ شکر گزار"
        },
        {
            "chapter": 31,
            "verse": 32,
            "text": "و چون موجی مانند سایه بان آنها را فراگیرد، الله را خالصانه می‌خوانند و عبادت را خاص او می‌دانند، اما وقتی آنان را به‌سوی خشکه نجات دهد پس برخی از ایشان میانه رو هستند، و هیچ کس جز عهدشکن غدار ناشکر آیات ما را انکار نمی‌کند"
        },
        {
            "chapter": 31,
            "verse": 33,
            "text": "ای مردم! از پروردگارتان بترسید، و (نیز) از روزی بترسید که نه هیچ پدری می‌تواند چیزی را از طرف فرزند خود ادا کند و نه هیچ فرزندی می‌تواند چیزی را از طرف پدرش ادا کند، يقينا وعدۀ الله حق است. پس زندگانی دنیا شما را نفریبد. و غرور (شیطان)، شما را نسبت به الله فریب ندهد"
        },
        {
            "chapter": 31,
            "verse": 34,
            "text": "بی‌گمان علم (فرا رسیدن) قیامت فقط نزد الله است، و اوست که باران می‌باراند و آنچه که در رحمهاست می‌داند، و هیچ نفس نمی‌داند که فردا چه چیزی کسب می‌کند، و هیچ کسی نمی‌داند که در کدام سرزمین می‌میرد. البته الله دانای آگاه است"
        }
    ]
}