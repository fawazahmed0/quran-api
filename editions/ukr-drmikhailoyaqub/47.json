{
    "chapter": [
        {
            "chapter": 47,
            "verse": 1,
            "text": "Вчинки тих, які не увірували та збивали інших зі шляху Аллага, Він зробив марними"
        },
        {
            "chapter": 47,
            "verse": 2,
            "text": "А тим, які увірували й творили добро, які увірували в те, що зіслано Мухаммаду — а воно є істиною від Господа їхнього — Він простив злі вчинки їхні та покращив справи їхні"
        },
        {
            "chapter": 47,
            "verse": 3,
            "text": "Це так, адже ті, які не увірували, пішли слідом за неправдою, а ті, які увірували, пішли слідом за істиною від Господа їхнього. Ось так Аллаг наводить людям їхні притчі"
        },
        {
            "chapter": 47,
            "verse": 4,
            "text": "Тож коли ви зустрічаєте тих, які не увірували, рубайте їхні шиї. А коли ви здолаєте їх, то міцно накладайте пута! Далі або милуйте їх, або беріть викуп — доти, доки війна не скине свій тягар. Так! Якби Аллаг побажав, то помстився б їм Сам, але Він прагне випробувати одних із вас іншими. Вчинки тих, які ведуть боротьбу на шляху Аллага, Він ніколи не зробить марними"
        },
        {
            "chapter": 47,
            "verse": 5,
            "text": "вкаже їм прямий шлях та покращить справи їхні"
        },
        {
            "chapter": 47,
            "verse": 6,
            "text": "та введе в рай, про який уже дав їм знати"
        },
        {
            "chapter": 47,
            "verse": 7,
            "text": "О ви, які увірували! Якщо ви допоможете Аллагу, то Він допоможе вам та ствердить ваш поступ"
        },
        {
            "chapter": 47,
            "verse": 8,
            "text": "Нехай згинуть ті, які не вірують! Він зробить марними вчинки їхні"
        },
        {
            "chapter": 47,
            "verse": 9,
            "text": "Це так, адже вони зненавиділи те, що зіслав Аллаг; Він зробив даремними вчинки їхні"
        },
        {
            "chapter": 47,
            "verse": 10,
            "text": "Невже вони не подорожували землею та не бачили, яким був кінець тих, які жили раніше за них? Аллаг знищив їх! Те ж саме чекає невіруючих"
        },
        {
            "chapter": 47,
            "verse": 11,
            "text": "Це так, адже Аллаг — Покровитель тих, які увірували, а невіруючі не мають покровителя"
        },
        {
            "chapter": 47,
            "verse": 12,
            "text": "Воістину, тих, які увірували й творили добро, Аллаг введе до садів раю, де течуть ріки. А ті, які не увірували, насолоджуються благами та споживають їжу, наче тварини. Притулком їхнім буде вогонь"
        },
        {
            "chapter": 47,
            "verse": 13,
            "text": "Скільки селищ, сильніших за твоє селище, з якого тебе вигнано, Ми знищили! У них не було помічника"
        },
        {
            "chapter": 47,
            "verse": 14,
            "text": "Невже той, хто тримається ясного доказу від свого Господа, рівний тому, кому видалися прекрасними його злі вчинки та хто йде слідом за своїми пристрастями"
        },
        {
            "chapter": 47,
            "verse": 15,
            "text": "Така картина раю, обіцяного богобоязливим: там течуть ріки з води, яка не застоюється, ріки з молока, яке не змінює свого смаку, ріки з вина, яке дарує насолоду тим, хто його п’є, ріки з очищеного меду. Вони матимуть там кожен плід та прощення від Господа свого. Невже вони схожі на тих, хто вічно перебуватиме в пеклі та питиме киплячу воду, яка розриватиме їхні нутрощі"
        },
        {
            "chapter": 47,
            "verse": 16,
            "text": "Серед них є ті, хто слухає тебе. Але коли вони вийшли від тебе, то сказали тим, кому дане знання: «Що це він говорив щойно?» Вони — ті, чиї серця Аллаг запечатав, та хто йде слідом за своїми пристрастями"
        },
        {
            "chapter": 47,
            "verse": 17,
            "text": "А тим, хто йде прямим шляхом, Він примножує Своє керівництво та дарує їм богобоязливість їхню"
        },
        {
            "chapter": 47,
            "verse": 18,
            "text": "Невже вони чекають чогось іншого замість Часу, який прийде до них раптово? Уже з’явилися прикмети його! Та чи допоможе їм нагадування, коли він прийде до них"
        },
        {
            "chapter": 47,
            "verse": 19,
            "text": "Тож знай, що немає бога, крім Аллага, проси прощення за свій гріх, за гріх віруючих чоловіків і жінок. Аллаг знає про вашу працю та про ваш відпочинок"
        },
        {
            "chapter": 47,
            "verse": 20,
            "text": "Говорять ті, які увірували: «Чому не зіслано суру?» А коли було зіслано ясно викладену суру та й згадано там боротьбу, ти побачив, що ті, в чиїх серцях хвороба, дивляться на тебе поглядом того, хто втратив свідомість перед смертю. Для них кращою була б[CDXXVIII]"
        },
        {
            "chapter": 47,
            "verse": 21,
            "text": "покора та добре слово. А якщо справу вирішено, то правдивість перед Аллагом буде кращою для них"
        },
        {
            "chapter": 47,
            "verse": 22,
            "text": "Можливо, якщо ви відвернетесь, то поширите нечестя на землі та розірвете родинні зв’язки"
        },
        {
            "chapter": 47,
            "verse": 23,
            "text": "Вони є тими, кого Аллаг прокляв і позбавив слуху та зору"
        },
        {
            "chapter": 47,
            "verse": 24,
            "text": "То чи не поміркують вони над Кораном? Невже на їхніх серцях замки"
        },
        {
            "chapter": 47,
            "verse": 25,
            "text": "Воістину, тих, які повернулися назад після того, як їм став зрозумілий прямий шлях, звабив шайтан та підманув хибними сподіваннями"
        },
        {
            "chapter": 47,
            "verse": 26,
            "text": "Це так, адже вони сказали тим, хто зненавидів зіслане Аллагом: «Ми будемо коритись вам у деяких справах». Та Аллаг знає їхні таємниці"
        },
        {
            "chapter": 47,
            "verse": 27,
            "text": "А що буде, коли ангели заберуть їх та почнуть бити по обличчях і спинах"
        },
        {
            "chapter": 47,
            "verse": 28,
            "text": "Це так, адже вони пішли за тим, що прогнівило Аллага та й зненавиділи те, чим Він задоволений. Тож Він зробив марними їхні вчинки"
        },
        {
            "chapter": 47,
            "verse": 29,
            "text": "Невже ті, в чиїх серцях хвороба, думають, що Аллаг не викриє їхньої злоби"
        },
        {
            "chapter": 47,
            "verse": 30,
            "text": "Якби Ми побажали, то показали б їх тобі, і ти впізнав би їх за ознаками їхніми. Але ти впізнаєш їх за звучанням слів їхніх. Аллаг знає про їхні вчинки"
        },
        {
            "chapter": 47,
            "verse": 31,
            "text": "Ми будемо випробовувати вас доти, доки не пізнаємо тих серед вас, хто веде боротьбу, й тих, хто має терпіння; і Ми випробуємо звістки про вас"
        },
        {
            "chapter": 47,
            "verse": 32,
            "text": "Воістину, ті, які не увірували, збивали інших зі шляху Аллага та суперечили Посланцю після того, як їм став зрозумілим прямий шлях, ніяк не зможуть зашкодити Аллагу, а Він зробить марними їхні вчинки"
        },
        {
            "chapter": 47,
            "verse": 33,
            "text": "О ви, які увірували! Коріться Аллагу, коріться Посланцю та не марнуйте своїх вчинків"
        },
        {
            "chapter": 47,
            "verse": 34,
            "text": "Воістину, ті, які не увірували, збивали інших зі шляху Аллага, а потім вмерли невіруючими, не матимуть прощення від Аллага"
        },
        {
            "chapter": 47,
            "verse": 35,
            "text": "Не слабшайте та не закликайте до миру, адже ви будете переможцями. Аллаг з вами і Він не применшить ваших вчинків"
        },
        {
            "chapter": 47,
            "verse": 36,
            "text": "Воістину, земне життя — лише гра та забава. Якщо ви увіруєте й будете богобоязливими, Він дарує вам винагороду й не проситиме вашого майна"
        },
        {
            "chapter": 47,
            "verse": 37,
            "text": "А якщо Він проситиме його наполегливо, а ви будете скупими, то Він викриє вашу злобу"
        },
        {
            "chapter": 47,
            "verse": 38,
            "text": "Ось вас закликають жертвувати на шляху Аллага, але дехто серед вас скупий. Той, хто скупий, скупий лише на шкоду собі. Аллаг — Багатий, а ви — бідні! Та якщо ви відвернетесь, то Він замінить вас іншими людьми, які не будуть схожими на вас"
        }
    ]
}