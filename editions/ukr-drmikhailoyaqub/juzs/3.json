{
    "juzs": [
        {
            "chapter": 2,
            "verse": 253,
            "text": "Такими є посланці. Одним із них Ми віддали перевагу над іншими. Є серед них такі, з якими говорив Аллаг, а деяких Він підніс на [вищі] щаблі. І Ми дарували ясні знамення Іcі, сину Мар’ям, і Ми підтримали його Святим Духом. Якби Аллаг побажав, то ті, що жили після них, не вели б між собою боротьби після того, як прийшли до них ясні знамення. Але вони розійшлися між собою, і частина із них увірувала, а частина не увірувала. Та якби побажав Аллаг, вони не вели б між собою боротьби. Але Аллаг робить те, що побажає"
        },
        {
            "chapter": 2,
            "verse": 254,
            "text": "О ви, які увірували! Жертвуйте з того, чим Ми наділили вас, поки не прийде День, коли не буде ні торгівлі, ні дружби, ні заступництва. Невіруючі ж є нечестивцями"
        },
        {
            "chapter": 2,
            "verse": 255,
            "text": "Аллаг! Немає бога, крім Нього — Живого, Сущого! Не торкається Його ні дрімота, ні сон. Йому належать те, що на небесах, і те, що на землі. Хто ж заступиться перед Ним без Його дозволу? Він знає те, що попереду них, і те, що позаду них. Вони ж не осягають зі знання Його нічого, крім того, що побажає Він. Престол Його охоплює небеса і землю, а збереження їх не втомлює Його. І Він — Всевишній, Великий"
        },
        {
            "chapter": 2,
            "verse": 256,
            "text": "Немає примусу до релігії. Вже розрізнено прямий шлях та оману! Хто не вірує у тагута, той вже вхопив надійну основу, яка не зламається! Аллаг — Всечуючий та Всезнаючий![XXVII]"
        },
        {
            "chapter": 2,
            "verse": 257,
            "text": "Аллаг — Покровитель тих, які увірували. Він виводить їх із темряви до світла. А покровителі тих, які не увірували — тагути. Вони ведуть їх від світла до темряви. Тож вони є жителями вогню і будуть вони там довіку"
        },
        {
            "chapter": 2,
            "verse": 258,
            "text": "Чи ж ти не знаєш того, який сперечався з Ібрагімом щодо Господа його, бо дарував Аллаг такому владу? Сказав Ібрагім: «Господь мій — Той, Хто дарує життя та смерть!» А той відповів: «Я дарую життя та смерть!» Тоді Ібрагім сказав: «Воістину, Аллаг підіймає сонце зі сходу. А ти підійми його з заходу!» І знітився той, який не вірив! Аллаг не веде прямим шляхом людей нечестивих"
        },
        {
            "chapter": 2,
            "verse": 259,
            "text": "Або того, хто проходив над селищем, яке було зруйноване до підвалин своїх. Він сказав: «Як же Аллаг оживить це все після смерті?» Тоді Аллаг зробив його самого мертвим на сто років, а потім оживив і сказав: «Скільки ж ти там був?» Той відповів: «Я був там день або частину дня!» Аллаг сказав: «Ні! Ти був там сто років! Поглянь на свою їжу та питво — вони не зазнали змін. Але поглянь на свого віслюка! Ми неодмінно зробимо тебе знаменням для людей. Тож поглянь на кістки — як Ми зберемо, а потім вкриємо м’ясом їх!» Коли стало це зрозуміло йому, він сказав: «Я знаю, що Аллаг спроможний на кожну річ!»"
        },
        {
            "chapter": 2,
            "verse": 260,
            "text": "І ось сказав Ібрагім: «Господи! Покажи мені, як Ти даруєш життя померлим!» Той сказав: «Хіба ж ти ще не увірував?» Він відповів: «Так, але ж треба заспокоїти своє серце!» Сказав Аллаг: «Візьми чотирьох птахів, заріж їх, а потім візьми та поклади на кожній горі частинку з них. Після цього поклич їх — і вони з’являться перед тобою, поспішаючи! Знай, що Аллаг — Великий, Мудрий!»"
        },
        {
            "chapter": 2,
            "verse": 261,
            "text": "Прикладом тих, які жертвують майно своє на шляху Аллага, є зернина, з якої виросло сім колосків, а у кожному колоску — сто зернин. Аллаг дає більше тому, кому побажає. Аллаг — Всеосяжний, Всезнаючий"
        },
        {
            "chapter": 2,
            "verse": 262,
            "text": "Ті, які жертвують на шляху Аллага і не супроводжують те, що пожертвували, докором та образою, матимуть у Господа свого винагороду! Немає страху їм і не будуть засмучені вони"
        },
        {
            "chapter": 2,
            "verse": 263,
            "text": "Добре слово і прощення кращі за милостиню, яка супроводжується образою. Аллаг — Багатий, Жалісливий"
        },
        {
            "chapter": 2,
            "verse": 264,
            "text": "О ви, які увірували! Не зіпсуйте милостині вашої докором та образою, наче той, хто витратив якесь майно на пожертву задля того, щоб побачили це люди. Адже він не увірував у Аллага та Останній День. Його прикладом є слизька скеля, вкрита землею. Та ось змочив її дощ, і лишилася скеля та чистою. Немає у них жодної сили над тим, що отримали вони! Аллаг не веде прямим шляхом невіруючих людей"
        },
        {
            "chapter": 2,
            "verse": 265,
            "text": "Прикладом тих, які витрачають своє майно, прагнучи до вдоволення Аллага та переконуючи самих себе, є сад на пагорбі. Якщо зросить його дощ, то вдвічі примножаться його плоди. А якщо не зросить його дощ, то зросить хоча б мряка. Аллаг бачить те, що робите ви"
        },
        {
            "chapter": 2,
            "verse": 266,
            "text": "Невже хтось із вас хоче — якщо буде у нього сад із пальмами та виноградником, де будуть текти ріки й будуть різні плоди — щоб торкнулася його старість, тоді як діти ще будуть слабкими, а сам сад вразить вихор, у якому цей сад і згорить? Ось так Аллаг пояснює вам знамення — можливо, замислитеся ви"
        },
        {
            "chapter": 2,
            "verse": 267,
            "text": "О ви, які увірували! Жертвуйте ті блага, які отримали ви, а також те, що Ми проростили для вас із землі. Але не бажайте давати у жертву погане — те, що ви й самі не узяли б, окрім як заплющивши очі. І знайте, що Аллаг — Багатий, Хвалимий"
        },
        {
            "chapter": 2,
            "verse": 268,
            "text": "Шайтан лякає вас бідністю й закликає вас до розпусти, а Аллаг обіцяє вам прощення та ласку Свою. Аллаг — Всеосяжний, Всезнаючий"
        },
        {
            "chapter": 2,
            "verse": 269,
            "text": "Аллаг дарує мудрість, кому побажає, а кому дарована мудрість,тому дароване велике благо! Але згадують це лише обдаровані розумом"
        },
        {
            "chapter": 2,
            "verse": 270,
            "text": "Що б ви не витратили як милостиню, або яку обіцянку ви не дали б, то, воістину, Аллаг знає про це. Але нечестивим не буде помічників"
        },
        {
            "chapter": 2,
            "verse": 271,
            "text": "Якщо ви даєте милостиню відкрито, то є добром вона. А якщо ви приховуєте її та даєте нужденним, то це краще для вас. Аллаг пробачить вам деякі злі вчинки ваші, та Аллагу відомо те, що ви робите"
        },
        {
            "chapter": 2,
            "verse": 272,
            "text": "Не твій це обов’язок вести їх прямим шляхом. Це Аллаг веде прямим шляхом того, кого побажає! А те добро, яке жертвуєте ви — це ж для вас самих. Жертвуєте ви це, лише прагнучи до лику Аллага. А за те, що витрачаєте ви, відплатять сповна вам і не вчинять із вами несправедливо"
        },
        {
            "chapter": 2,
            "verse": 273,
            "text": "Це для нужденних, які затрималися на шляху Аллага, або й не можуть пересуватися землею. Невіглас вважає їх багатими через скромність їхню. Але ти впізнаєш їх за ознаками їхніми: вони не вимагають у людей милості із настирливістю. Про те, що жертвуєте ви зі свого добра, Аллаг знає"
        },
        {
            "chapter": 2,
            "verse": 274,
            "text": "Ті, які витрачають як милостиню своє майно вдень і вночі, потаємно та відкрито, матимуть винагороду у Господа їхнього. Немає страху для них і не будуть засмучені вони"
        },
        {
            "chapter": 2,
            "verse": 275,
            "text": "А ті, які пожирають лихву, воскреснуть лише так, як ті, кого своїм дотиком вразив шайтан. Це так, адже вони казали: «Торгівля схожа на лихварство!» Та Аллаг дозволив торгівлю, але заборонив лихварство. А якщо хтось після того, як прийшло до нього повчання від Господа, припинить займатися цим, то буде прощено йому те, що вже минуло, і справа його належить Аллагу! А якщо хто знову почне займатися цим, то житлом таких буде вогонь. І будуть вони там довіку"
        },
        {
            "chapter": 2,
            "verse": 276,
            "text": "Аллаг знищує лихварство і примножує милостиню. Аллаг не любить кожного невіруючого та грішника"
        },
        {
            "chapter": 2,
            "verse": 277,
            "text": "Воістину, ті, які увірували, творили добрі справи, звершували молитву і давали закят, матимуть винагороду у Господа їхнього. Немає страху їм, і не будуть засмучені вони"
        },
        {
            "chapter": 2,
            "verse": 278,
            "text": "О ви, які увірували! Бійтесь Аллага і відмовтесь від того, що належить вам як лихва — якщо віруючі ви"
        },
        {
            "chapter": 2,
            "verse": 279,
            "text": "Якщо ж ви не зробите цього, то ви будете ворогами Аллагу та Посланцю Його. А якщо зробите, то матимете свій перший статок. Не вчиняйте несправедливо і, тоді не вчинять несправедливості з вами"
        },
        {
            "chapter": 2,
            "verse": 280,
            "text": "Якщо [боржник] буде у важкому становищі, то почекайте, доки його становище не полегшиться. А якщо ви простите йому це, зробивши милостинею, то це буде краще для вас, якби лише знали ви"
        },
        {
            "chapter": 2,
            "verse": 281,
            "text": "Бійтесь того Дня, коли повернетеся ви до Аллага. Віддадуть кожній душі сповна за те, що вона собі здобула. І не вчинять із вами несправедливо"
        },
        {
            "chapter": 2,
            "verse": 282,
            "text": "О ви, хто увірував! Якщо укладаєте договір боргу на певний термін, то записуйте це. І нехай писар записує це справедливо. Нехай не відмовляється записати його так, як навчив Аллаг. Нехай пише, а той, хто отримує позику, нехай диктує йому, і нехай боїться Аллага, та не применшує там нічого. А якщо той, хто бере в борг, нерозумний або кволий, чи не може диктувати, то нехай диктує його опікун. Покличте двох свідків із ваших чоловіків. А якщо не буде двох чоловіків, то нехай буде один чоловік і дві жінки, яких ви згодні взяти за свідків. Якщо перша помилиться, то друга нагадає їй. Нехай свідки не відмовляються, коли їх запрошують. І не нехтуйте записувати угоду — малу чи велику — із зазначенням її терміну. Так буде справедливіше перед Аллагом, надійніше для свідчення та краще для уникнення сумнівів. Однак, коли це буде торгівля з розрахунком готівкою на місці, то не буде вам гріха, якщо не запишете цього. Але кличте свідків, коли укладаєте між собою торговельні угоди. Не можна кривдити ні писаря, ні свідка. А якщо зробите так, то буде вам гріх! І бійтесь Аллага — Він навчає вас! Аллаг знає про кожну річ"
        },
        {
            "chapter": 2,
            "verse": 283,
            "text": "А якщо ви опинитесь у дорозі та не знайдете писаря, то беріть заставу, яку можна взяти до рук. І якщо один із вас довіряє іншому, то нехай той, кому щось довірено, поверне довірене йому і нехай боїться Аллага, Господа свого. Не приховуйте свідчення, а хто приховує його, той у своєму серці є грішником. Аллаг знає про те, що ви робите"
        },
        {
            "chapter": 2,
            "verse": 284,
            "text": "Аллагу належить те, що на небесах і на землі. Покажете ви те, що у душах ваших, чи приховаєте його — Аллаг відплатить вам. Він дарує прощення, кому побажає, і карає, кого побажає. Аллаг спроможний на кожну річ"
        },
        {
            "chapter": 2,
            "verse": 285,
            "text": "Посланець увірував у те, що зіслано йому від Господа його, а разом із ним — віруючі. Усі увірували в Аллага, в ангелів Його, у книги Його, у посланців Його: «Ми не проводимо межі між посланцями». Вони говорять: «Слухаємо та підкоряємось! Даруй нам прощення, Господи наш, і до Тебе повернення!»"
        },
        {
            "chapter": 2,
            "verse": 286,
            "text": "Аллаг не вимагає від людини понад можливості її. За неї те, що здобула собі вона, і проти неї теж те, що здобула собі вона. «Господи наш! Не карай нас за те, що забули ми або в чому помилилися! Господи наш! Не покладай на нас тягаря, який поклав Ти на тих, які жили раніше за нас. І не покладай на нас того, на що не вистачить сил. Вибач нам, прости нас і змилуйся над нами! Ти — Захисник наш, тож допоможи нам проти невіруючих людей!»"
        },
        {
            "chapter": 3,
            "verse": 1,
            "text": "Аліф. Лям. Мім"
        },
        {
            "chapter": 3,
            "verse": 2,
            "text": "Аллаг! Немає бога, крім Нього — Живого, Сущого"
        },
        {
            "chapter": 3,
            "verse": 3,
            "text": "Він зіслав тобі Писання в істині, яке підтверджує те, що було раніше; і Він зіслав Таурат і Інджіль"
        },
        {
            "chapter": 3,
            "verse": 4,
            "text": "як прямий шлях людям! І зіслав Він Розрізнення! Воістину, на тих, які не вірують у знамення Аллага, чекає жорстока кара! Аллаг — Великий, Володар відплати"
        },
        {
            "chapter": 3,
            "verse": 5,
            "text": "Воістину, від Аллага не приховається жодна річ — ні на землі, ні на небі"
        },
        {
            "chapter": 3,
            "verse": 6,
            "text": "Він — Той, Хто ще в зародку дарує вам образ ваш, такий, який побажає. Немає бога, крім Нього, а Він — Великий, Мудрий"
        },
        {
            "chapter": 3,
            "verse": 7,
            "text": "Він — Той, Хто зіслав тобі Писання. Є в ньому аяти, які викладені зрозуміло, вони — матір Писання. А інші мають багато значень. Тож ті, чиї серця відхилилися убік, йдуть за багатозначним, прагнучи смути і прагнучи тлумачення їхнього. Але тлумачення їхнього не знає ніхто, окрім Аллага. І утверджені у знаннях говорять: «Ми віримо в це. Усе воно – від Господа нашого!» Але ж пам’ятають це лише обдаровані розумом"
        },
        {
            "chapter": 3,
            "verse": 8,
            "text": "«Господи наш! Не відхиляй серця після того, як Ти вказав їм прямий шлях. І даруй нам від Себе милість, воістину, Ти — Даруючий"
        },
        {
            "chapter": 3,
            "verse": 9,
            "text": "Господи наш! Воістину, Ти збереш людей у той День, в якому немає сумніву!» Воістину, Аллаг не порушує обіцянки"
        },
        {
            "chapter": 3,
            "verse": 10,
            "text": "Воістину, ні майно, ні діти нічим не допоможуть перед Аллагом тим, які не увірували, і такі будуть паливом для вогню"
        },
        {
            "chapter": 3,
            "verse": 11,
            "text": "Так вчиняв рід Фірауна і ті, які жили раніше за них. Вони відкинули Наші знамення, і Аллаг скарав їх за їхні гріхи. Аллаг суворий у покаранні"
        },
        {
            "chapter": 3,
            "verse": 12,
            "text": "Скажи ж тим, які не вірують: «Вас подолають і зберуть у геєні!» Мерзотний же це притулок"
        },
        {
            "chapter": 3,
            "verse": 13,
            "text": "Знаменням для вас було зіткнення між двома загонами. Один загін боровся на шляху Аллага, а інший складався з невіруючих. Перші бачили на власні очі, що ті у два рази переважають їх числом. Та Аллаг дарує допомогу Свою, кому побажає! Воістину, в цьому — приклад для тих, хто здатен бачити![XXVIII]"
        },
        {
            "chapter": 3,
            "verse": 14,
            "text": "Людям видається прекрасною любов до задоволень, які приносять жінки, сини, накопичені кінтари золота й срібла, добірні коні, худоба та посіви. Такою є тимчасова насолода земного життя, тоді як у Аллага — краще місце для повернення![XXIX]"
        },
        {
            "chapter": 3,
            "verse": 15,
            "text": "Скажи: «Чи розповісти вам про те, що краще від цього? Для тих, які богобоязливі, у Господа їхнього є сади, де течуть ріки, і де вони будуть довіку, а з ними — пречисті дружини і благовоління від Аллага!» А Аллаг бачить рабів"
        },
        {
            "chapter": 3,
            "verse": 16,
            "text": "які говорять: «Господи наш! Воістину, ми увірували! Прости ж нам гріхи наші й врятуй нас від кари вогняної», —"
        },
        {
            "chapter": 3,
            "verse": 17,
            "text": "терплячі, правдиві, смиренні, які дають милостиню та просять перед світанком прощення"
        },
        {
            "chapter": 3,
            "verse": 18,
            "text": "Засвідчив Аллаг, що немає бога, крім Нього; [засвідчили] ангели й обдаровані знанням. Він підтримує справедливість, немає бога, крім Нього, і Він — Великий, Мудрий"
        },
        {
            "chapter": 3,
            "verse": 19,
            "text": "Воістину, релігія перед Аллагом — іслам! Ті, кому дано Писання, розійшлися поміж собою через взаємну ненависть лише після того, як до них прийшло знання. А якщо хто не вірує у знамення Аллага, то, воістину, Аллаг — швидкий у відплаті"
        },
        {
            "chapter": 3,
            "verse": 20,
            "text": "Якщо ж вони почнуть сперечатися з тобою, то скажи: «Я підкорив себе Аллагу разом із тими, хто пішов за мною!» І скажи тим, яким дано Писання, а також неписьменним: «Чи не підкоритеся й ви?» І якщо вони підкоряться, то підуть шляхом прямим. А якщо відвернуться, то ти відповідаєш лише за те, щоб передати їм це. Аллаг бачить рабів,[XXX]"
        },
        {
            "chapter": 3,
            "verse": 21,
            "text": "які не вірують у знамення Аллага та вбивають пророків без права на те, і вбивають тих людей, які закликають до справедливості. Тож сповісти їм добру звістку про болісну кару"
        },
        {
            "chapter": 3,
            "verse": 22,
            "text": "Це ті, чиї вчинки будуть марними як у житті нинішньому, так і в житті наступному. І не буде таким помічників"
        },
        {
            "chapter": 3,
            "verse": 23,
            "text": "Невже ти не бачив, як тих, кому була дана частина Писання, закликають до Писання Аллага, щоб судити поміж ними, а дехто з них погордо відвертається"
        },
        {
            "chapter": 3,
            "verse": 24,
            "text": "Це так, адже вони говорять: «Вогонь не торкнеться нас, хіба як на лічені дні!» Їх спокусило у їхній релігії те, що вони вигадували"
        },
        {
            "chapter": 3,
            "verse": 25,
            "text": "А як же буде тоді, коли Ми зберемо їх у День, в якому немає сумніву, і коли віддадуть кожній душі сповна за те, що отримала вона? І не вчинять із ними несправедливо"
        },
        {
            "chapter": 3,
            "verse": 26,
            "text": "Скажи: «О Аллаг! Володар царства! Ти даруєш владу, кому побажаєш, і позбавляєш влади, кого побажаєш! Ти звеличуєш, кого побажаєш, і принижуєш, кого побажаєш! У Твоїй руці благо. Воістину, Ти над кожною річчю — Могутній"
        },
        {
            "chapter": 3,
            "verse": 27,
            "text": "Ти збільшуєш ніч через день, а день — через ніч. І Ти виводиш живе із мертвого, і виводиш мертве із живого. Ти наділяєш, кого побажаєш – без відплати за це!»"
        },
        {
            "chapter": 3,
            "verse": 28,
            "text": "Нехай віруючі не беруть собі за наближених невіруючих замість інших віруючих. А хто робить це, той не має ніякого відношення до [релігії] Аллага, хіба як ви справді боїтесь їх. Аллаг застерігає вас від Самого Себе, і до Аллага — повернення"
        },
        {
            "chapter": 3,
            "verse": 29,
            "text": "Скажи: «Чи ви приховаєте те, що у серцях ваших, чи відкриєте — Аллаг все одно знатиме це. Він знає те, що на небесах, і те, що на землі. Адже Аллаг спроможний на кожну річ!»"
        },
        {
            "chapter": 3,
            "verse": 30,
            "text": "У той День перед кожною душею постане добро, яке вчинила вона, а також вчинене нею зло, і вона побажає великої відстані між собою й ним. Аллаг застерігає вас від Самого Себе, і Він — Ласкавий до рабів"
        },
        {
            "chapter": 3,
            "verse": 31,
            "text": "Скажи: «Якщо ви любите Аллага, то йдіть за мною, і Аллаг любитиме вас та простить вам гріхи ваші». Аллаг — Прощаючий, Милосердний"
        },
        {
            "chapter": 3,
            "verse": 32,
            "text": "Скажи: «Коріться Аллагу та Посланцю!» Та якщо вони відвернуться, то Аллаг не любить невіруючих"
        },
        {
            "chapter": 3,
            "verse": 33,
            "text": "Воістину, Аллаг обрав Адама, Нуха, рід Ібрагіма та рід Імрана перед жителями світів"
        },
        {
            "chapter": 3,
            "verse": 34,
            "text": "Одні з них були нащадками інших. Аллаг — Всечуючий, Всезнаючий"
        },
        {
            "chapter": 3,
            "verse": 35,
            "text": "І ось сказала жінка з роду Імрана: «Господи! Я дала обітницю присвятити Тобі те, що знаходиться в утробі моїй! Тож прийми від мене, бо, воістину, Ти — Всечуючий, Всезнаючий!»"
        },
        {
            "chapter": 3,
            "verse": 36,
            "text": "І коли вона народила, то сказала: «Господи! Я народила дівчинку!» Та Аллаг краще знав, кого вона народила, бо хлопчик — не те, що дівчинка. «Я назву її Мар’ям, і я шукаю у Тебе захисту для неї та її нащадків від каменованого шайтана!»[XXXI]"
        },
        {
            "chapter": 3,
            "verse": 37,
            "text": "Аллаг прийняв [дитину] якнайкраще, найкращим чином зростив її та доручив її Закарії. Кожного разу, коли Закарія входив у святилище, де була жінка, знаходив біля неї їжу. А коли він запитав: «О Мар’ям! Звідки це у тебе?» — то вона сказала: «Це — від Аллага! Воістину, Аллаг наділяє, кого побажає — без відплати за це!»"
        },
        {
            "chapter": 3,
            "verse": 38,
            "text": "Тоді Закарія закликав до Господа свого: «Господи! Даруй мені від Себе нащадків прекрасних, воістину, Ти слухаєш заклики до Тебе!»"
        },
        {
            "chapter": 3,
            "verse": 39,
            "text": "І ось, коли звершував він молитву в святилищі, звернулися до нього ангели: «Аллаг дарує тобі добру звістку про Ях’ю, який підтвердить слово від Аллага, буде попереду інших, буде стриманим та буде пророком з-посеред праведників!»"
        },
        {
            "chapter": 3,
            "verse": 40,
            "text": "Сказав той: «Господи! Як же може бути у мене хлопчик, коли я вже досягнув старості, а дружина моя безплідна?» Сказав [ангел]: «Так буде, бо Аллаг вчиняє так, як побажає!»"
        },
        {
            "chapter": 3,
            "verse": 41,
            "text": "Закарія сказав: «Господи, даруй мені знамення!» Сказав Господь: «Знаменням буде тобі те, що ти не розмовлятимеш із людьми три дні, окрім як лише знаками! Згадуй же Господа свого часто і прославляй Його вранці та ввечері!»"
        },
        {
            "chapter": 3,
            "verse": 42,
            "text": "І сказали ангели: «О Мар’ям! Воістину, Аллаг обрав тебе і зробив пречистою. Він обрав тебе перед жінками усіх світів"
        },
        {
            "chapter": 3,
            "verse": 43,
            "text": "О Мар’ям! Будь смиренною перед Господом своїм, впади до землі та вклоняйся разом із тими, хто кланяється!»"
        },
        {
            "chapter": 3,
            "verse": 44,
            "text": "Це — звістки із потаємного, яке Ми відкриваємо тобі. Ти не був серед тих, хто кидав свої тростини для письма — кому б це доручити Мар’ям? І ти не був серед них, коли вони сперечалися"
        },
        {
            "chapter": 3,
            "verse": 45,
            "text": "І сказали ангели: «О Мар’ям! Воістину, Аллаг сповіщає тобі добру звістку про слово від Нього! Ім’я йому — Іса Месія, син Мар’ям. Він буде пошанований у житті нинішньому та в житті наступному і буде він одним із наближених"
        },
        {
            "chapter": 3,
            "verse": 46,
            "text": "Він говоритиме із людьми ще в колисці та в дорослому віці. Буде він одним із праведників!»"
        },
        {
            "chapter": 3,
            "verse": 47,
            "text": "Вона сказала: «Господи! Як може бути у мене дитина, якщо жоден чоловік не торкався мене?» Сказав [ангел]: «Так станеться, бо Аллаг вчиняє так, як побажає!» Коли вирішує Він щось, то лише говорить: «Будь!» — і воно постає"
        },
        {
            "chapter": 3,
            "verse": 48,
            "text": "Він навчить його Писання, мудрості, Таурату й Інджілю[XXXII]"
        },
        {
            "chapter": 3,
            "verse": 49,
            "text": "і зробить посланцем до синів Ісраїля: «Я прийшов до вас зі знаменням від Господа вашого. Я виліплю вам із глини подобу птаха, дмухну на неї, і вона, з дозволу Аллага, стане птахом. Я зцілю сліпонародженого й прокаженого і я воскрешу померлого — з дозволу Аллага! Я розповім вам про те, що ви їсте, та що відкладаєте про запас у будинках своїх. Воістину, у цьому буде знамення для вас, якщо ви є віруючими"
        },
        {
            "chapter": 3,
            "verse": 50,
            "text": "Я буду підтверджувати те, що було до мене в Таураті. Я дозволю вам частину того, що заборонено вам. Я прийшов до вас зі знаменням від Господа вашого! Тож бійтесь Аллага і коріться мені"
        },
        {
            "chapter": 3,
            "verse": 51,
            "text": "Воістину, Аллаг — мій Господь і ваш Господь. Поклоняйтесь же Йому! Це і є прямий шлях!»"
        },
        {
            "chapter": 3,
            "verse": 52,
            "text": "І коли Іса відчув їхнє невір’я, то він запитав: «Хто мої помічники на шляху до Аллага?» Відповіли апостоли: «Ми — помічники Аллага! Ми увірували в Аллага! Засвідчи ж те, що ми — віддані Йому"
        },
        {
            "chapter": 3,
            "verse": 53,
            "text": "Господи наш! Ми увірували в те, що Ти зіслав. Ми йдемо за посланцем, тож запиши нас разом із тими, які свідчать!»"
        },
        {
            "chapter": 3,
            "verse": 54,
            "text": "[Невіруючі] хитрували, але й Аллаг хитрував! Аллаг — найкращий із хитрунів"
        },
        {
            "chapter": 3,
            "verse": 55,
            "text": "Ось Аллаг сказав: «О Іса! Я упокою тебе і піднесу тебе до Себе, і Я очищу тебе від тих, які не увірували. І Я дам можливість тим, які пішли за тобою, мати перевагу над тими, які не увірували — аж до Дня Воскресіння. А потім до Мене повернетесь ви! І Я розсуджу між вами те, про що ви сперечаєтесь"
        },
        {
            "chapter": 3,
            "verse": 56,
            "text": "А тих, які не вірували, Я скараю жорстокою карою, як у житті земному, так і в житті наступному. І не буде у них помічників"
        },
        {
            "chapter": 3,
            "verse": 57,
            "text": "А тим, які увірували та чинили добрі справи, відплатять повною винагородою! Аллаг не любить нечестивців!»"
        },
        {
            "chapter": 3,
            "verse": 58,
            "text": "Ось так Ми виголошуємо тобі знамення та премудру згадку"
        },
        {
            "chapter": 3,
            "verse": 59,
            "text": "Воістину, Іса перед Аллагом схожий на Адама — Він створив його з праху, а потім сказав тому: «Будь!» — і він є"
        },
        {
            "chapter": 3,
            "verse": 60,
            "text": "Істина — від Господа твого. Тож не будь серед тих, які сумніваються"
        },
        {
            "chapter": 3,
            "verse": 61,
            "text": "А якщо хто почне сперечатися з тобою після того, як до тебе прийшло знання, то скажи: «Покличмо ж наших і ваших синів, наших і ваших дружин, нас самих і вас самих, помолімося та й накличемо прокляття Аллага на брехунів!»"
        },
        {
            "chapter": 3,
            "verse": 62,
            "text": "Воістину, ця розповідь є правдивою. І немає бога, крім Аллага і, воістину, Він — Великий, Мудрий"
        },
        {
            "chapter": 3,
            "verse": 63,
            "text": "А якщо вони відвернуться, то, воістину, Аллаг знає тих, які чинять безчестя"
        },
        {
            "chapter": 3,
            "verse": 64,
            "text": "Скажи: «О люди Писання! Прийдімо ж до єдиного слова між нами і між вами — що ми не будемо поклонятися нікому, окрім Аллага, і не будемо нікого додавати Йому як рівного, і не будемо вважати за Господа когось іншого з нас чи з вас, а тільки Аллага!» А якщо вони відвернуться, то скажи: «Засвідчіть же, що ми — віддані Йому!»"
        },
        {
            "chapter": 3,
            "verse": 65,
            "text": "О люди Писання! Чому ви сперечаєтесь про Ібрагіма, адже Таурат та Інджіль були зіслані лише після нього? Невже ви не розумієте"
        },
        {
            "chapter": 3,
            "verse": 66,
            "text": "Ви сперечалися про те, що було вам відомо. А чому ж зараз ви не сперечаєтесь про те, що вам не відомо? Аллаг знає, а ви не знаєте"
        },
        {
            "chapter": 3,
            "verse": 67,
            "text": "Ібрагім не був ні юдеєм, ні християнином, але він був ханіфом, відданим! Він не був багатобожником"
        },
        {
            "chapter": 3,
            "verse": 68,
            "text": "Воістину, найближчі з людей до Ібрагіма ті, які пішли за ним, а також цей Пророк і ті, які увірували! Аллаг — Покровитель віруючих"
        },
        {
            "chapter": 3,
            "verse": 69,
            "text": "Частина з людей Писання хоче, щоб вас ввели в оману. Але ж блукають лише вони самі, хоча й не відчувають цього"
        },
        {
            "chapter": 3,
            "verse": 70,
            "text": "О люди Писання! Чому ви не віруєте у знамення Аллага? І ви ж самі є свідками цьому"
        },
        {
            "chapter": 3,
            "verse": 71,
            "text": "О люди Писання! Чому ви одягаєте істину в неправду та приховуєте істину? Адже ви знаєте її"
        },
        {
            "chapter": 3,
            "verse": 72,
            "text": "І сказала частина людей Писання: «Віруйте на початку дня в те, що зіслано віруючим, а наприкінці дня не віруйте в це; можливо, повернуться вони"
        },
        {
            "chapter": 3,
            "verse": 73,
            "text": "Не вірте нікому, окрім того, хто йде за вашою релігією!» Скажи: «Воістину, прямий шлях — це прямий шлях від Аллага!» [Сказали вони]: «І щоб ніхто не отримав того, що отримали ви, і щоб ніхто не сперечався з вами перед Господом вашим!» Скажи: «Воістину, ласка — в руці Аллага! Він дарує її, кому побажає!» І Аллаг — Всеосяжний, Всезнаючий![XXXIII]"
        },
        {
            "chapter": 3,
            "verse": 74,
            "text": "Обирає Він для милості Своєї, кого побажає! Аллаг — Володар великої ласки"
        },
        {
            "chapter": 3,
            "verse": 75,
            "text": "Серед людей Писання є такі, які, якщо ти довіриш їм кінтар, повернуть тобі його; але є й такі, які, якщо ти довіриш їм динар, не повернуть тобі й цього — хіба як ти станеш над ними. Це так, адже вони говорять: «Не буде нам гріха через цих неписьменних!» І вони зводять на Аллага наговір і знають вони"
        },
        {
            "chapter": 3,
            "verse": 76,
            "text": "Та ж ні! Якщо хто виконує свій завіт із Ним та боїться Аллага, то Аллаг любить богобоязливих"
        },
        {
            "chapter": 3,
            "verse": 77,
            "text": "Воістину, ті, які продають завіт Аллага та свою віру за мізерну ціну, не матимуть частки в наступному житті. У День Воскресіння Аллаг не говоритиме з ними, не погляне на них і не очистить їх. Чекає на них болісна кара"
        },
        {
            "chapter": 3,
            "verse": 78,
            "text": "І серед них є такі, які своїми язиками спотворюють Писання, щоб ви сприйняли за Писання те, чого насправді у Писанні немає. І вони говорять: «Це від Аллага», — а насправді воно не від Аллага! І вони зводять на Аллага наговір і знають вони"
        },
        {
            "chapter": 3,
            "verse": 79,
            "text": "Не годиться людині, якій Аллаг дав Писання, мудрість та пророцтво, говорити людям: «Будьте рабами мені, а не Аллагу!» Навпаки, будьте провідниками знань, адже ви навчаєте Писання й вивчаєте його"
        },
        {
            "chapter": 3,
            "verse": 80,
            "text": "І не варто цій людині також закликати до того, щоб ангела чи пророка визнавали Господом. Невже вона закликатиме вас до невір’я після того, як ви стали відданими Аллагу"
        },
        {
            "chapter": 3,
            "verse": 81,
            "text": "Аллаг узяв завіт із пророками: «Ось те, що Я дарую вам із Писання та мудрості! Потім прийде до вас посланець, який підтвердить те, що буде у вас. Вам слід увірувати в нього та допомагати йому!» І Він запитав: «Чи погоджуєтесь ви із цим, і чи візьмете це на себе?» Ті відповіли: «Погоджуємось!» Сказав Він: «Будьте ж свідками цьому і Я буду свідком разом із вами"
        },
        {
            "chapter": 3,
            "verse": 82,
            "text": "А якщо хто після цього відвернеться, ті — нечестивці!»"
        },
        {
            "chapter": 3,
            "verse": 83,
            "text": "Невже вони прагнуть іншої релігії, а не релігії Аллага? Йому підкорилися усі, хто на небесах і на землі — як добровільно, так і примусово. І до Нього повернуться вони"
        },
        {
            "chapter": 3,
            "verse": 84,
            "text": "Скажи: «Ми увірували в Аллага і в те, що зіслано нам, і що заслано Ібрагіму, Ісмаїлю, Ісхаку, Якубу та колінам; у те, що даровано Мусі, Іcі та пророкам від Господа їхнього. Ми не проводимо межі між ними і ми — віддані Йому!»"
        },
        {
            "chapter": 3,
            "verse": 85,
            "text": "Хто шукає іншої релігії замість ісламу, від того не буде прийнято, а в наступному житті він буде серед тих, хто втратив усе"
        },
        {
            "chapter": 3,
            "verse": 86,
            "text": "Як же Аллаг вкаже прямий шлях тим людям, які мали віру, свідчили про те, що Посланець є правдивим, і до яких прийшли ясні знамення — і після всього цього стали невіруючими? Аллаг не веде прямим шляхом людей несправедливих"
        },
        {
            "chapter": 3,
            "verse": 87,
            "text": "Їхня винагорода — прокляття Аллага, ангелів та всіх людей"
        },
        {
            "chapter": 3,
            "verse": 88,
            "text": "Вони будуть там довіку. Не полегшать їм кару їхню і не буде відстрочки їм"
        },
        {
            "chapter": 3,
            "verse": 89,
            "text": "окрім тих, які потім розкаялись і виправили скоєне ними. Воістину, Аллаг — Прощаючий, Милосердний"
        },
        {
            "chapter": 3,
            "verse": 90,
            "text": "Воістину, від тих, які стали невіруючими після того, як мали віру, а потім ще й збільшили своє безвір’я, не буде прийнято їхнє каяття. Саме вони блукають в омані"
        },
        {
            "chapter": 3,
            "verse": 91,
            "text": "Воістину, від тих, які не вірували та померли невіруючими — не буде прийнято від них золота навіть розміром із землю, якщо хтось спробує відкупитися ним! На них чекає болісна кара і не буде для них помічників"
        },
        {
            "chapter": 3,
            "verse": 92,
            "text": "Ви не досягнете благочестя, поки не будете жертвувати те, що дороге вам. І що б ви не пожертвували, воістину, Аллаг знає про це"
        }
    ]
}