{
    "rukus": [
        {
            "chapter": 11,
            "verse": 110,
            "text": "І Ми дарували Мусі Писання, але вони почали сперечатися щодо нього. Якби цьому не передувало слово Господа твого, то було б вирішено суперечку їхню. Воістину, вони в глибоких сумнівах щодо нього"
        },
        {
            "chapter": 11,
            "verse": 111,
            "text": "Воістину, усім Господь твій відплатить сповна за вчинки їхні! Воістину, відає Він про те, що роблять вони"
        },
        {
            "chapter": 11,
            "verse": 112,
            "text": "Іди прямим шляхом, як тобі й наказано, а також і ті, які покаялися разом з тобою. І не порушуйте меж! Воістину, бачить Він те, що ви робите"
        },
        {
            "chapter": 11,
            "verse": 113,
            "text": "Не схиляйтеся до тих, які несправедливі, щоб вас не торкнувся вогонь. У вас немає помічників, окрім Аллага, бо інакше ніхто не допоможе вам"
        },
        {
            "chapter": 11,
            "verse": 114,
            "text": "Звершуй молитву на початку й наприкінці дня, а ще в деякі години ночі. Воістину, добрі вчинки видаляють погані. Таке нагадування для тих, хто згадує![CLXII]"
        },
        {
            "chapter": 11,
            "verse": 115,
            "text": "Терпи! Воістину, Аллаг не губить винагороди праведників"
        },
        {
            "chapter": 11,
            "verse": 116,
            "text": "Чому ж серед поколінь, які жили раніше за вас, не було стійких людей, які б забороняли поширювати безчестя на землі, а тільки ті нечисленні, кого Ми врятували серед них? А нечестиві пішли за тими благами, які мали, тож стали грішниками"
        },
        {
            "chapter": 11,
            "verse": 117,
            "text": "Твій Господь не знищить селища несправедливо, коли його жителі роблять добро"
        },
        {
            "chapter": 11,
            "verse": 118,
            "text": "Якби твій Господь побажав, то зробив би людей єдиною громадою, але вони сперечаються далі"
        },
        {
            "chapter": 11,
            "verse": 119,
            "text": "крім тих, кого помилував Господь твій. Для цього Він їх створив. І справдиться слово Господа твого: «Я неодмінно заповню геєну джинами й людьми — всіма!»"
        },
        {
            "chapter": 11,
            "verse": 120,
            "text": "Усе, що Ми розповідаємо тобі зі звісток про посланців, призначене, щоб укріпити твоє серце. Прийшла до тебе в цьому істина, повчання й нагадування для віруючих.[CLXIII]"
        },
        {
            "chapter": 11,
            "verse": 121,
            "text": "І скажи тим, які не увірували: «Дійте, як зможете, і будемо діяти Ми"
        },
        {
            "chapter": 11,
            "verse": 122,
            "text": "Чекайте, й Ми будемо чекати»"
        },
        {
            "chapter": 11,
            "verse": 123,
            "text": "Аллагу належить потаємне небес і землі, і до Нього повертаються всі справи. Тож поклоняйся Йому й покладайся на Нього! Господь твій не омине того, що ви робите"
        }
    ]
}