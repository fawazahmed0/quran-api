{
    "rukus": [
        {
            "chapter": 3,
            "verse": 181,
            "text": "Аллаг почув слова тих, які говорили: «Воістину, Аллаг — бідний, а ми – багаті!» Ми запишемо й те, що вони говорили, й те, що вони вбивали пророків без жодного права. І скажемо Ми: «Спробуйте ж на смак вогняну кару"
        },
        {
            "chapter": 3,
            "verse": 182,
            "text": "за те, що приготували ви своїми руками! Адже Аллаг не вчиняє із рабами несправедливо!»"
        },
        {
            "chapter": 3,
            "verse": 183,
            "text": "І які говорили: «Воістину, Аллаг заповів нам не вірити жодному посланцю, поки він не покаже нам жертву, яку пожере вогонь!» Скажи: «До вас уже приходили посланці з ясними знаменнями і тим, про що ви сказали. Чому ж тоді вбили ви їх, якщо ви говорите правду?»"
        },
        {
            "chapter": 3,
            "verse": 184,
            "text": "І якщо вони сприймуть тебе за брехуна, то так само вони сприймали за брехунів і тих, які приходили перед тобою з ясними знаменнями, книгами та Сяючим Писанням"
        },
        {
            "chapter": 3,
            "verse": 185,
            "text": "Кожна душа спробує смерті, але відплатять вам сповна лише у День Воскресіння. І хто буде віддалений від вогню та буде введений до раю, той і матиме успіх. Земне життя — лише оманлива втіха"
        },
        {
            "chapter": 3,
            "verse": 186,
            "text": "Ви неодмінно будете випробувані своїм майном та самими собою. І ви неодмінно почуєте багато образливого від тих, кому було дано Писання раніше за вас, а також від багатобожників. Та якщо ви будете терплячими і богобоязливими, то це і буде справжньою рішучістю"
        },
        {
            "chapter": 3,
            "verse": 187,
            "text": "І ось Аллаг узяв завіт із тими, кому було дано Писання: «Розтлумачуйте ж його людям та не приховуйте його!» Але вони відкинули його та продали за мізерну ціну! Мерзотне ж те, що вторгували вони"
        },
        {
            "chapter": 3,
            "verse": 188,
            "text": "Не думай же, що ті, які радіють зі своїх вчинків та люблять, щоб їх хвалили за те, чого вони насправді не робили — так ось, не думай, що вони врятуються від кари! На них чекає болісна кара"
        },
        {
            "chapter": 3,
            "verse": 189,
            "text": "Аллагу належить влада над небесами та землею. Аллаг спроможний на кожну річ"
        }
    ]
}