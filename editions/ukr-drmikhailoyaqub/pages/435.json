{
    "pages": [
        {
            "chapter": 35,
            "verse": 4,
            "text": "Якщо вони визнають тебе брехуном, то й раніше посланців вважали брехунами. Але всі справи повертаються до Аллага"
        },
        {
            "chapter": 35,
            "verse": 5,
            "text": "О люди! Воістину, обіцянка Аллага правдива! Нехай не спокушає вас земне життя, і нехай спокусник не спокушає вас проти Аллага"
        },
        {
            "chapter": 35,
            "verse": 6,
            "text": "Воістину, шайтан — ваш ворог, тож ставтеся до нього як до ворога. Він закликає своїх прихильників до того, щоб вони стали мешканцями пекла"
        },
        {
            "chapter": 35,
            "verse": 7,
            "text": "На тих, які не увірували, чекає жорстока кара! А на тих, які увірували й робили добро, чекає прощення й велика винагорода"
        },
        {
            "chapter": 35,
            "verse": 8,
            "text": "Невже той, кому прикрашено його вчинки так, що він сприймає їх за добро, рівний [тому, кому Аллаг вказав на прямий шлях?] Воістину, Аллаг збиває зі шляху, кого побажає, та веде прямим шляхом, кого побажає. Не журися через них! Воістину, Аллаг знає те, що вони роблять![CCCLIII]"
        },
        {
            "chapter": 35,
            "verse": 9,
            "text": "Аллаг — Той, Хто посилає вітри. Коли вони приносять хмари, Ми приводимо їх до мертвої землі та оживляємо її після смерті. Таким буде й воскресіння"
        },
        {
            "chapter": 35,
            "verse": 10,
            "text": "Якщо хтось прагне могутності, то вся могутність належить Аллагу! До Нього підноситься добре слово, а добра справа підносить його! А тих, які замислюють зле, чекає жорстока кара! Згинуть їхні хитрощі![CCCLIV]"
        },
        {
            "chapter": 35,
            "verse": 11,
            "text": "Аллаг створив вас із праху, потім — із краплі сімені, а потім зробив вас парами. Жінка не може завагітніти чи народити, окрім як із Його знання. Живе довгожитель чи вкорочується його життя — це все міститься в Писанні! Воістину, це для Аллага — легко"
        }
    ]
}