{
    "pages": [
        {
            "chapter": 5,
            "verse": 96,
            "text": "Дозволено вам і тим, хто в дорозі, полювати на морських тварин і їсти їх. Але заборонено вам полювання на суші, поки ви перебуваєте в іхрамі. І бійтеся Аллага, перед Яким ви будете зібрані"
        },
        {
            "chapter": 5,
            "verse": 97,
            "text": "Аллаг зробив Каабу заповідним домом, опорою для людей, і встановив заборонений місяць і жертовних тварин із прикрасами. Це для того, щоб знали ви — Аллагу відомо те, що на небесах і на землі, і що Аллаг про кожну річ Знаючий"
        },
        {
            "chapter": 5,
            "verse": 98,
            "text": "Знайте, що Аллаг суворий у покаранні, і що Аллаг — Прощаючий, Милосердний"
        },
        {
            "chapter": 5,
            "verse": 99,
            "text": "А Посланець повинен тільки передати одкровення. Аллаг знає, що ви відкриваєте й що приховуєте"
        },
        {
            "chapter": 5,
            "verse": 100,
            "text": "Скажи: «Не рівні зле й добре, навіть якщо тебе дивує велика кількість злого». Тож бійтеся Аллага, о ви, обдаровані розумом! Можливо, будете спасенні"
        },
        {
            "chapter": 5,
            "verse": 101,
            "text": "О ви, які увірували! Не запитуйте про ті речі, які приховані та можуть засмутити вас. А якщо спитаєте про них, коли посилається Коран, то вони відкриються вам. Аллаг простив це вам. Аллаг — Прощаючий, Жалісливий"
        },
        {
            "chapter": 5,
            "verse": 102,
            "text": "Деякі люди раніше за вас запитували про щось подібне й через це стали невіруючими"
        },
        {
            "chapter": 5,
            "verse": 103,
            "text": "Не встановлював Аллаг приписів ні щодо бахіри, ні саїба, ні василі, ні хамі, але ті, які не вірують, приписали неправду Аллагу, але ж більшість із них не розуміє.[L]"
        }
    ]
}