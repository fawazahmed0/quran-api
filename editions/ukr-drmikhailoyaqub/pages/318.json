{
    "pages": [
        {
            "chapter": 20,
            "verse": 88,
            "text": "Він виплавив їм подобу тільця, яка ще й ревла та сказав: «Оце — ваш Господь і Господь Муси, але він забув Його».[CCXXVII]"
        },
        {
            "chapter": 20,
            "verse": 89,
            "text": "Невже вони не бачили, що він не говорить із ними й не може ні завдати їм шкоди, ні принести користі"
        },
        {
            "chapter": 20,
            "verse": 90,
            "text": "Справді, Гарун уже говорив їм: «Народе мій! Вас лише спокушають цим! Воістину, ваш Господь — це Милостивий! Ідіть за мною та слухайтесь наказів моїх!»"
        },
        {
            "chapter": 20,
            "verse": 91,
            "text": "Вони відповіли: «Ми не перестанемо поклонятися йому, поки не повернеться до нас Муса»"
        },
        {
            "chapter": 20,
            "verse": 92,
            "text": "А той сказав: «О Гаруне! Що завадило тобі, коли ти побачив оману їхню"
        },
        {
            "chapter": 20,
            "verse": 93,
            "text": "йти за мною? Чому ти не послухався мого наказу?»"
        },
        {
            "chapter": 20,
            "verse": 94,
            "text": "Той відповів: «О сину моєї матері! Не тримай мене за бороду й за голову! Я боявся, що ти скажеш: «Ти посіяв розбрат між синами Ісраїля та не послухався слова мого!»"
        },
        {
            "chapter": 20,
            "verse": 95,
            "text": "Муса сказав: «О самарянине! А ти чого хотів?»"
        },
        {
            "chapter": 20,
            "verse": 96,
            "text": "Той відповів: «Я бачив те, чого не бачили вони. Я взяв жменю піску зі слідів посланця й кинув її [у вогонь], бо саме так я захотів зробити!»"
        },
        {
            "chapter": 20,
            "verse": 97,
            "text": "Муса вигукнув: «Вийди геть! Воістину, в нинішньому житті ти будеш говорити: «Не торкайтеся мене!» І чекає тебе обіцяне й не омине тебе воно! Поглянь на свого бога, якому ти поклонявся: ми неодмінно спалимо його, а потім розвіємо попіл над морем"
        },
        {
            "chapter": 20,
            "verse": 98,
            "text": "Ваш Бог — тільки Аллаг, окрім Якого немає бога, і Він осягає знанням кожну річ!»"
        }
    ]
}