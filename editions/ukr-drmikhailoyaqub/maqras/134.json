{
    "maqras": [
        {
            "chapter": 22,
            "verse": 19,
            "text": "Дві групи сперечались про Господа свого. Тим, які не вірують, викроять одяг із вогню, а на їхні голови литимуть окріп,[CCXLIII]"
        },
        {
            "chapter": 22,
            "verse": 20,
            "text": "від якого будуть плавитися їхні черева й шкіра"
        },
        {
            "chapter": 22,
            "verse": 21,
            "text": "На них чекають залізні палиці"
        },
        {
            "chapter": 22,
            "verse": 22,
            "text": "Щоразу, коли вони бажатимуть вийти звідти й позбутися розпачу, їх повертатимуть назад: «Скуштуйте палючої кари!»"
        },
        {
            "chapter": 22,
            "verse": 23,
            "text": "Воістину, тих, які увірували й робили добрі справи, Аллаг уведе в сади, в яких течуть ріки. Вони будуть прикрашені браслетами з золота й перлів, а одягом їхнім там буде шовк"
        },
        {
            "chapter": 22,
            "verse": 24,
            "text": "Їх навчили добрих слів та повели шляхом Хвалимого"
        },
        {
            "chapter": 22,
            "verse": 25,
            "text": "Воістину, тим, які не вірують і збивають інших зі шляху Аллага й дороги до Забороненої Мечеті, яку Ми зробили для всіх людей — чи вони там живуть, чи кочують — а також тим, хто схиляється в ній до несправедливості, Ми дамо скуштувати болісної кари"
        },
        {
            "chapter": 22,
            "verse": 26,
            "text": "Ось Ми вказали Ібрагіму на місце для Дому: «Нічого не додавай Мені в поклонінні та очищай Мій Дім для тих, хто здійснює обхід навколо нього, звершує молитву й низько вклоняється!»[CCXLIV]"
        },
        {
            "chapter": 22,
            "verse": 27,
            "text": "Проголоси людям хаджж! Вони прийдуть до тебе пішки й на втомлених верблюдах із найвіддаленіших місць"
        },
        {
            "chapter": 22,
            "verse": 28,
            "text": "Нехай вони свідчать про те, що приносить їм користь, і нехай у визначені дні згадують ім’я Аллага над тією худобою, якою Він їх наділив. Їжте її самі та годуйте знедоленого бідняка"
        },
        {
            "chapter": 22,
            "verse": 29,
            "text": "Нехай вони зітруть бруд свій, виконають обітниці та обійдуть навколо давнього Дому"
        },
        {
            "chapter": 22,
            "verse": 30,
            "text": "Саме так! Хто шанує заборони Аллага, робить це на благо собі перед Господом. Вам дозволена худоба, крім тієї, про яку вам читають. Уникайте нечистоти ідолів та уникайте брехливих слів![CCXLV]"
        },
        {
            "chapter": 22,
            "verse": 31,
            "text": "Будьте перед Аллагом ханіфами, а не багатобожниками. А хто додає Аллагу рівних у поклонінні, той наче падає з неба: або підхоплять його птахи, або вітер віднесе його у віддалене місце"
        },
        {
            "chapter": 22,
            "verse": 32,
            "text": "Саме так! Хто шанує знаки Аллага, той робить це через богобоязливість у серці.[CCXLVI]"
        },
        {
            "chapter": 22,
            "verse": 33,
            "text": "До певного часу ви маєте від них користь, а місце їхньої [пожертви] — біля давнього Дому"
        },
        {
            "chapter": 22,
            "verse": 34,
            "text": "Для кожної громади Ми встановили обряди, щоб люди згадували ім’я Аллага над худобою, якою Він їх наділив. Ваш Бог — Бог єдиний, тож будьте покірні Йому! Сповісти радісну звістку смиренним"
        },
        {
            "chapter": 22,
            "verse": 35,
            "text": "тим, серця яких, згадуючи Аллага, сповнюються страху, які терплять те, що спіткало їх, звершують молитву й жертвують із того, чим Ми наділили їх"
        },
        {
            "chapter": 22,
            "verse": 36,
            "text": "Жертовних верблюдів Ми зробили для вас знаками Аллага, в яких благо для вас! Тож згадуйте ім’я Аллага над рядами їхніми! А коли їх покладуть на боки, то їжте й годуйте тих, хто задоволений своєю часткою, а також тих, хто просить. Так Ми підкорили їх вам — можливо, ви будете вдячними"
        },
        {
            "chapter": 22,
            "verse": 37,
            "text": "Ні м’ясо їхнє, ні кров їхня не досягають Аллага, але Його досягає ваша богобоязливість! Так Він підкорив їх вам, щоб ви звеличували Аллага за те, що Він вказав для вас прямий шлях! Тож сповісти радісну звістку праведним"
        }
    ]
}