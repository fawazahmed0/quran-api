{
    "maqras": [
        {
            "chapter": 11,
            "verse": 24,
            "text": "Прикладом двох груп є сліпий, глухий, зрячий та чуючий. Хіба можна їх порівняти? Невже не замислитеся ви?[CXLVII]"
        },
        {
            "chapter": 11,
            "verse": 25,
            "text": "Ось Ми послали Нуха до народу його: «Я для вас — ясний застерігач"
        },
        {
            "chapter": 11,
            "verse": 26,
            "text": "Не поклоняйтеся нікому, крім Аллага! Я боюся, що на вас впаде кара в болісний День!»"
        },
        {
            "chapter": 11,
            "verse": 27,
            "text": "Старшина з народу його, яка не увірувала, сказала: «Ми бачимо, що ти лише людина, така, як і ми. І ми бачимо, що за тобою пішли тільки найжалюгідніші серед нас, і то не подумавши. Ми не бачимо, щоб ви були чимось кращі за нас, але думаємо, що ви — брехуни!»[CXLVIII]"
        },
        {
            "chapter": 11,
            "verse": 28,
            "text": "Той відповів: «О народе мій! Якщо я тримаюся ясного доказу від Господа мого, а Він дарував мені милість від Себе, яку ви не здатні бачити, то невже я примусив би вас до цього, коли воно ненависно вам"
        },
        {
            "chapter": 11,
            "verse": 29,
            "text": "О народе мій! Я не прошу у вас за це багатства. Винагородить мене тільки Аллаг! І не буду я відганяти тих, які увірували. Вони прагнуть зустріти свого Господа, а вас я бачу нерозумними людьми"
        },
        {
            "chapter": 11,
            "verse": 30,
            "text": "О народе мій! Хто захистить мене від Аллага, якщо я прожену їх? Невже не замислитеся ви"
        },
        {
            "chapter": 11,
            "verse": 31,
            "text": "Я не кажу вам, що в мене скарбниці Аллага, і що я знаю потаємне. Я не кажу, що я ангел. Я не кажу тим, які мізерні в ваших очах, що Аллаг ніколи не дарує їм добра. Аллаг краще знає, що в їхніх душах. Інакше б я був одним із нечестивців!»"
        },
        {
            "chapter": 11,
            "verse": 32,
            "text": "Ті відповіли: «О Нуху! Ти сперечався з нами і сперечався багато. Тож покажи нам те, чим ти погрожував нам, якщо ти правдивий!»"
        },
        {
            "chapter": 11,
            "verse": 33,
            "text": "Той відповів: «Воістину, вам це покаже Аллаг, якщо побажає. І не зможете ви утекти"
        },
        {
            "chapter": 11,
            "verse": 34,
            "text": "Якщо я побажаю дати вам пораду, то вона не принесе вам користі, коли Аллаг прагне збити вас зі шляху. Він — Господь ваш і до Нього повернетеся ви!»"
        },
        {
            "chapter": 11,
            "verse": 35,
            "text": "Чи вони кажуть: «Він його вигадав!» Скажи: «Якщо я вигадав його, то мій гріх — на мені. Але до ваших гріхів я непричетний!»[CXLIX]"
        },
        {
            "chapter": 11,
            "verse": 36,
            "text": "І було відкрито Нуху: «Вже не буде вірити ніхто з твоїх людей, окрім тих, які увірували раніше. Тож не журися через те, що роблять вони"
        },
        {
            "chapter": 11,
            "verse": 37,
            "text": "Збудуй ковчег перед Нашими очима й згідно з Нашим одкровенням. І не проси Мене за несправедливих — воістину, їх буде втоплено!»"
        },
        {
            "chapter": 11,
            "verse": 38,
            "text": "Він будував ковчег, і щоразу, коли проходила повз нього старшина з народу його, то глузувала. Він сказав: «Якщо ви глузуєте з нас, то поглузуємо з вас і ми — так само, як ви глузуєте з нас"
        },
        {
            "chapter": 11,
            "verse": 39,
            "text": "Скоро ви дізнаєтесь, на кого впаде кара, яка принижує, й на кого впаде кара вічна!»"
        },
        {
            "chapter": 11,
            "verse": 40,
            "text": "І коли прийшов наказ Наш, і відкрилося джерело в печі, то сказали Ми: «Візьми туди пару від кожного виду та свою родину — крім тих, про яких вже було сказано слово, а ще візьми тих, які увірували». Але небагато увірувало разом із ним![CL]"
        }
    ]
}