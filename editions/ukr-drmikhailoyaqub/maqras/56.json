{
    "maqras": [
        {
            "chapter": 6,
            "verse": 95,
            "text": "Воістину, Аллаг розколює зернятко й кісточку, виводить живе з мертвого й виводить мертве з живого. Ось такий Аллаг! Як же ви віддалилися"
        },
        {
            "chapter": 6,
            "verse": 96,
            "text": "Він розкриває світанок, робить ніч часом спокою, а сонце й місяць засобами для лічби. Так встановлено Великим, Всезнаючим"
        },
        {
            "chapter": 6,
            "verse": 97,
            "text": "Він — Той, Хто поставив для вас зірки, щоб ви знаходили за ними шлях у темряві суші й моря. Ми роз’яснили знамення для людей, які знають"
        },
        {
            "chapter": 6,
            "verse": 98,
            "text": "Він — Той, Хто створив вас із єдиної душі та визначив місце перебування й місце зберігання. І Ми роз’яснили знамення для людей, які розуміють![LV]"
        },
        {
            "chapter": 6,
            "verse": 99,
            "text": "Він — Той, Хто звів із неба воду, завдяки якій ростуть різні рослини. Ми виводимо з них зелень, із якої вирощуємо зерна в колоссі. А з пальмових зав’язей Ми вирощуємо звислі грона. Ми вирощуємо виноградні сади, оливи та гранати, подібні й неподібні. Погляньте ж на їхні плоди, коли вони зав’язуються і дозрівають! Воістину, в цьому — знамення для людей віруючих"
        },
        {
            "chapter": 6,
            "verse": 100,
            "text": "Вони вважають джинів рівними Аллагу, хоч це Він створив їх! [Багатобожники] вигадали Йому синів і доньок без жодного знання; Преславний Він і Вищий від того, що Йому приписують вони"
        },
        {
            "chapter": 6,
            "verse": 101,
            "text": "Творець небес і землі, як може мати Він дитину, коли не має дружини? Він створив кожну річ і, Він про кожну річ Знаючий"
        },
        {
            "chapter": 6,
            "verse": 102,
            "text": "Такий Аллаг, ваш Господь; немає бога, крім Нього, Творця кожної речі; тож поклоняйтеся Йому! Він — Опікун кожної речі"
        },
        {
            "chapter": 6,
            "verse": 103,
            "text": "Погляди не осягають Його, це Він осягає погляди! Він — Проникливий, Всевідаючий"
        },
        {
            "chapter": 6,
            "verse": 104,
            "text": "«Уже прийшли явні знамення від Господа вашого. Хто бачить їх, бачить сам для себе, а хто сліпий, то лише сам проти себе. Я вам не наглядач!»"
        },
        {
            "chapter": 6,
            "verse": 105,
            "text": "Так Ми роз’яснюємо знамення, щоб сказали тобі: «Ти навчився цього!». І щоб Ми пояснили його людям, які знають![LVI]"
        },
        {
            "chapter": 6,
            "verse": 106,
            "text": "Іди за тим, що відкрив тобі Господь твій; немає бога, крім Нього! Тож відвернися від багатобожників"
        },
        {
            "chapter": 6,
            "verse": 107,
            "text": "Якби Аллаг побажав, вони б не додавали Йому рівних. Але Ми не зробили тебе наглядачем і ти не опікун для них"
        },
        {
            "chapter": 6,
            "verse": 108,
            "text": "Не ганьте тих, до кого вони звертаються замість Аллага, інакше через свою ворожість і невігластво вони почнуть ганити Аллага. Так Ми зробили для кожного народу вчинки його прекрасними, але потім вони повернуться до Нас, і Ми розкажемо їм про те, що робили вони"
        },
        {
            "chapter": 6,
            "verse": 109,
            "text": "Вони присягалися Аллагом — найсильнішими клятвами! — що, коли прийде до них знамення, то вони увірують у нього. Скажи: «Знамення – в Аллага! Але звідки вам знати, що, коли ті й прийдуть до них, вони не увірують?»"
        },
        {
            "chapter": 6,
            "verse": 110,
            "text": "Ми відвернули їхні серця й погляди, адже вони не увірували [в Коран] спершу, і залишили їх блукати в непослуху"
        }
    ]
}