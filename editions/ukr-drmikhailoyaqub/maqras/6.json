{
    "maqras": [
        {
            "chapter": 2,
            "verse": 92,
            "text": "До вас уже приходив Муса із ясними знаменнями, але, коли не було його з вами, узяли ви собі [для поклоніння] тельця. Нечестивці ж ви"
        },
        {
            "chapter": 2,
            "verse": 93,
            "text": "І коли Ми уклали із вами завіт та піднесли над вами гору [Сінай]: «Міцно тримайтеся того, що дарували Ми вам!» — то сказали ви: «Слухаємо та не підкоряємося!» Через невір’я у їхніх серцях з’явилася любов до тельця. Скажи: «Недобре те, що наказує вам така віра ваша, якщо ви є віруючими!»"
        },
        {
            "chapter": 2,
            "verse": 94,
            "text": "Скажи: «Якщо наступне життя приготоване Аллагом тільки для вас, а не для інших людей, то побажайте собі смерті, якщо ви правдиві!»"
        },
        {
            "chapter": 2,
            "verse": 95,
            "text": "Але вони ніколи не побажають собі цього через те, що робили їхні руки! Аллаг знає про нечестивців"
        },
        {
            "chapter": 2,
            "verse": 96,
            "text": "Ти побачиш, що вони сильніше за інших людей прагнуть життя, навіть сильніше за багатобожників. Кожен із них хотів би прожити тисячу років. Але навіть таке життя не віддалило б їх від покарання. Адже Аллаг бачить те, що вони роблять"
        },
        {
            "chapter": 2,
            "verse": 97,
            "text": "Скажи: «Хто є ворогом Джібрілю?» — а це саме він із волі Аллага відкрив [Коран] твоєму серцю на підтвердження істинності того, що було раніше за тебе, як прямий шлях та добру звістку для віруючих"
        },
        {
            "chapter": 2,
            "verse": 98,
            "text": "Якщо хто є ворогом Аллагу, ангелам Його, посланцям Його, Джібрілю та Мікаїлю, то, воістину, Аллаг — ворог невіруючих"
        },
        {
            "chapter": 2,
            "verse": 99,
            "text": "Ми зіслали тобі ясні знамення, а не вірують у них лише нечестивці"
        },
        {
            "chapter": 2,
            "verse": 100,
            "text": "І щоразу, коли укладають [юдеї] завіт із Аллагом, частина із них порушує його. Більшість із них не вірує"
        },
        {
            "chapter": 2,
            "verse": 101,
            "text": "І коли приходив до них посланець від Аллага, який підтверджував істинність того, що вже було у них, то частина тих, кому дано Писання, заперечувала Писання Аллага, наче вони не знали"
        },
        {
            "chapter": 2,
            "verse": 102,
            "text": "Вони пішли за тим, що шайтани розповідали за часів царювання Сулєймана. Сулєйман не був невіруючим, але невіруючими були шайтани. Вони навчили людей чаклунства, а також того, що було зіслано двом ангелам у Вавилоні: Гаруту та Маруту. Але вони не починали вчити нікого, не сказавши спочатку: «Ми — лише спокусники. Тож не будь невіруючим!» Та люди навчилися у них, як розлучити чоловіка з його дружиною. Вони не завдавали шкоди нікому, окрім як з дозволу Аллага, та й вчилися того, що приносило їм самим шкоду замість користі. Але ж ці люди знали, що тому, хто здобув це, немає частки у наступному житті. Мерзотним же є те, що купили вони за душі свої. Якби вони лише знали"
        },
        {
            "chapter": 2,
            "verse": 103,
            "text": "Якби вони увірували та були богобоязливі, то винагорода від Аллага була б для них кращою. Якби вони лише знали"
        },
        {
            "chapter": 2,
            "verse": 104,
            "text": "О ви, які увірували! Не говоріть Пророку: «Доглядай за нами!», а говоріть: «Поглянь на нас» — і слухайте. Невіруючих чекає болісна кара![IX]"
        },
        {
            "chapter": 2,
            "verse": 105,
            "text": "Не бажають невіруючі із людей Писання та багатобожники, щоб сходило на вас благо від Господа вашого. Та Аллаг обирає для милості Своєї, кого побажає, і Аллаг — Володар великої ласки"
        }
    ]
}