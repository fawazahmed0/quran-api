{
    "maqras": [
        {
            "chapter": 16,
            "verse": 111,
            "text": "Того Дня прийде кожна душа й буде сперечатися сама за себе. Кожна душа отримає повну міру за те, що робила вона. І не вчинять із ними несправедливо"
        },
        {
            "chapter": 16,
            "verse": 112,
            "text": "Аллаг навів приклад про селище, яке було безпечне й спокійне. Вони отримували щедрий наділ звідусіль, але не дякували Аллагу за блага. Тож Аллаг змусив їх убратися в шати голоду й страху за те, що вони робили![CCXVI]"
        },
        {
            "chapter": 16,
            "verse": 113,
            "text": "До них приходив Посланець із них самих, та вони визнали його за брехуна. І вразила їх кара за те, що вони несправедливі"
        },
        {
            "chapter": 16,
            "verse": 114,
            "text": "Споживайте дозволене й прекрасне — з того, чим наділив вас Аллаг! І дякуйте за милості Аллага, якщо ви поклоняєтесь Йому"
        },
        {
            "chapter": 16,
            "verse": 115,
            "text": "Заборонене для вас мертве, кров, м’ясо свині й те, що забито без згадки імені Аллага. А якщо хто був змушений [з’їсти] це, а не чинив безчестя чи порушував межі, то Аллаг — Прощаючий, Милосердний"
        },
        {
            "chapter": 16,
            "verse": 116,
            "text": "Не промовляйте своїми вустами брехні: «Це — дозволено, а це — заборонено» — зводячи на Аллага наклеп. Воістину, не матимуть успіху ті, які зводять наклеп на Аллага![CCXVII]"
        },
        {
            "chapter": 16,
            "verse": 117,
            "text": "Нетривка земна насолода — на них чекає болісна кара"
        },
        {
            "chapter": 16,
            "verse": 118,
            "text": "А юдеям Ми заборонили те, про що вже розповідали тобі; Ми не були несправедливі до них, вони самі були несправедливі до себе"
        },
        {
            "chapter": 16,
            "verse": 119,
            "text": "Воістину, тих, які чинили зло через невігластво своє, але потім розкаялися й виправилися, твій Господь тепер милує та прощає"
        },
        {
            "chapter": 16,
            "verse": 120,
            "text": "Воістину, Ібрагім був провідником, покірним Аллагу, ханіфом, і не був він багатобожником![CCXVIII]"
        },
        {
            "chapter": 16,
            "verse": 121,
            "text": "Він дякував Аллагу за блага, тож Він обрав його та вказав прямий шлях"
        },
        {
            "chapter": 16,
            "verse": 122,
            "text": "Ми дарували йому благо в земному житті, а в житті наступному він буде серед праведників"
        },
        {
            "chapter": 16,
            "verse": 123,
            "text": "Потім Ми відкрили тобі: «Йди за релігією Ібрагіма-ханіфа! А він не був багатобожником»"
        },
        {
            "chapter": 16,
            "verse": 124,
            "text": "Субота була встановлена тільки для тих, хто сперечався про це.[CCXIX]"
        },
        {
            "chapter": 16,
            "verse": 125,
            "text": "Клич на шлях Господа свого з мудрістю й добрим повчанням і сперечайся з ними тільки тим, що найкраще. Воістину, твій Господь краще знає, хто збився зі шляху Його, і Він краще знає, хто йде прямим шляхом"
        },
        {
            "chapter": 16,
            "verse": 126,
            "text": "Якщо ви будете їх карати, то карайте їх так, як карали вони. Та якщо ви матимете терпіння, то це буде краще для терплячих"
        },
        {
            "chapter": 16,
            "verse": 127,
            "text": "Тож терпи, а терпіння твоє — тільки від Аллага! Не засмучуйся через них і не журися через те, що вони хитрують"
        },
        {
            "chapter": 16,
            "verse": 128,
            "text": "Воістину, Аллаг із тими, які богобоязливі, з тими, які роблять добро"
        }
    ]
}