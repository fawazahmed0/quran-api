{
    "maqras": [
        {
            "chapter": 10,
            "verse": 53,
            "text": "Вони запитують тебе: «Чи це правда?» Скажи: «Так, клянуся моїм Господом, правда! І вам не уникнути цього!»[CXXX]"
        },
        {
            "chapter": 10,
            "verse": 54,
            "text": "Якби кожна несправедлива душа володіла всім, що на землі, то спробувала б відкупитись. Вони приховають каяття, щойно побачивши кару. Між ними розсудять по справедливості й не будуть скривджені вони"
        },
        {
            "chapter": 10,
            "verse": 55,
            "text": "Так! Воістину, це Аллагу належить те, що на небесах і на землі. Так! Воістину, обіцянка Аллага правдива. Але більшість із них не знає"
        },
        {
            "chapter": 10,
            "verse": 56,
            "text": "Він дарує життя й смерть і до Нього ви повернетеся"
        },
        {
            "chapter": 10,
            "verse": 57,
            "text": "О люди! До вас прийшло повчання від Господа вашого, зцілення того, що в серцях, прямий шлях і милість для віруючих"
        },
        {
            "chapter": 10,
            "verse": 58,
            "text": "Скажи: «Це — ласка Аллага та милість Його!» Тож нехай вони радіють цьому, адже воно краще за те, що вони накопичують"
        },
        {
            "chapter": 10,
            "verse": 59,
            "text": "Скажи: «Чи ви бачили те, що Аллаг вам зіслав із наділу, а ви зробили щось із цього забороненим, а щось дозволеним?» Скажи: «Аллаг вам дозволив це, чи це ви самі зводите наклеп на Аллага?»[CXXXI]"
        },
        {
            "chapter": 10,
            "verse": 60,
            "text": "Що думають про День Воскресіння ті, які зводять наклеп на Аллага? Воістину, Аллаг має велику ласку до людей, але ж більшість із них не дякує"
        },
        {
            "chapter": 10,
            "verse": 61,
            "text": "Якою б ти справою не займався, що б ти не читав із Корану, та яких би вчинків не коїли вони, Ми спостерігаємо за вами ще на початку дії. Те, що на землі й на небі, не сховається від Господа твого, навіть якщо матиме вагу порошинки, менше або більше за неї. Воно міститься в Писанні ясному"
        },
        {
            "chapter": 10,
            "verse": 62,
            "text": "Так! Воістину, наближеним до Аллага немає чого боятися, і не будуть вони засмучені –"
        },
        {
            "chapter": 10,
            "verse": 63,
            "text": "ті, які увірували й були богобоязливі"
        },
        {
            "chapter": 10,
            "verse": 64,
            "text": "Чекає на них радісна звістка в житті земному й наступному. Немає зміни в словах Аллага. Це — великий успіх"
        },
        {
            "chapter": 10,
            "verse": 65,
            "text": "Нехай тебе не засмучують слова [багатобожників], бо, воістину, вся могутність належить Аллагу! А Він — Всечуючий, Всезнаючий"
        },
        {
            "chapter": 10,
            "verse": 66,
            "text": "Так! Воістину, Аллагу належать усі, хто на небесах і на землі. А ті, які закликають замість Аллага інших, ідуть за припущеннями й вигадують"
        },
        {
            "chapter": 10,
            "verse": 67,
            "text": "Він — Той, Хто створив ніч, щоб відпочивали ви, а день — щоб ви бачили. Воістину, в цьому знамення для людей, які чують"
        },
        {
            "chapter": 10,
            "verse": 68,
            "text": "Говорять вони: «Аллаг узяв собі дитину!» Преславний Він! Він – Багатий, Йому належить усе, що на небесах, і все, що на землі. Тож немає у вас доказу цьому! Невже ви говорите про Аллага те, чого самі не знаєте"
        },
        {
            "chapter": 10,
            "verse": 69,
            "text": "Скажи: «Воістину, ті, які зводять наклеп на Аллага, не матимуть успіху!»"
        },
        {
            "chapter": 10,
            "verse": 70,
            "text": "Вони насолодяться в земному житті, а далі повернуться до Нас. Ми дамо їм змогу скуштувати суворої кари за те, що вони не увірували"
        }
    ]
}