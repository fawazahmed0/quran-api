{
    "maqras": [
        {
            "chapter": 6,
            "verse": 74,
            "text": "Ось Ібрагім сказав своєму батьку Азару: «Невже ти вважаєш ідолів за богів? Я бачу, що ти й твої люди перебувають у справжній омані!»"
        },
        {
            "chapter": 6,
            "verse": 75,
            "text": "Так Ми показали Ібрагіму царство небес і землі, щоб він був одним із впевнених"
        },
        {
            "chapter": 6,
            "verse": 76,
            "text": "Коли його вкрила ніч, він побачив зірку і сказав: «Це — мій Господь!» А коли та зайшла, він сказав: «Я не люблю того, що зникає!»"
        },
        {
            "chapter": 6,
            "verse": 77,
            "text": "І коли він побачив місяць, що сходив, то сказав: «Це — мій Господь!» Коли той зайшов, він сказав: «Якщо мій Господь не вкаже мені прямого шляху, то я стану одним із людей, які заблукали!»"
        },
        {
            "chapter": 6,
            "verse": 78,
            "text": "І коли він побачив сонце, що сходило, то сказав: «Це — мій Господь! Воно більше за все те!» А коли сонце зайшло, він сказав: «О люди! Я непричетний до того, що ви додаєте Йому як рівних"
        },
        {
            "chapter": 6,
            "verse": 79,
            "text": "Я щиро навернувся до Того, Хто створив небеса й землю, і я не є багатобожником!»"
        },
        {
            "chapter": 6,
            "verse": 80,
            "text": "Та народ його почав сперечатися з ним. Тоді він сказав: «Невже ви будете сперечатися зі мною про Аллага, який уже вказав мені прямий шлях? Я не боюся тих, кого ви додаєте Йому рівними, хіба що Господь мій побажає чогось іншого. Мій Господь осягає знанням кожну річ. Невже ви не замислитесь"
        },
        {
            "chapter": 6,
            "verse": 81,
            "text": "І як же я можу боятися тих, кого ви додаєте Йому рівними, якщо ви самі не боїтесь додавати Аллагу рівних, про яких Він не зіслав вам жодного доказу? То яка ж із двох громад має більше підстав для безпеки, якщо ви знаєте?»[LIII]"
        },
        {
            "chapter": 6,
            "verse": 82,
            "text": "Ті, які увірували й не одягали своєї віри в несправедливість, перебувають у безпеці — вони йдуть прямим шляхом"
        },
        {
            "chapter": 6,
            "verse": 83,
            "text": "Такі докази Ми дали Ібрагіму проти його народу. Ми підносимо на вищий ступінь, кого побажаємо. Воістину, твій Господь — Мудрий, Всезнаючий"
        },
        {
            "chapter": 6,
            "verse": 84,
            "text": "І Ми дарували йому Ісхака та Якуба, і Ми вказали їм прямий шлях. А ще раніше Ми вказали прямий шлях Нуху, а з нащадків його — Дауду, Сулєйману, Айюбу, Юсуфу, Мусі та Гаруну. Так Ми винагороджуємо тих, які роблять добро"
        },
        {
            "chapter": 6,
            "verse": 85,
            "text": "А також Закарії, Ях’ї, Ісі та Ільясу — усі вони з праведників"
        },
        {
            "chapter": 6,
            "verse": 86,
            "text": "А також Ісмаїлю, Альясу, Юнусу та Люту — усіх їх Ми вивищили над світами"
        },
        {
            "chapter": 6,
            "verse": 87,
            "text": "А також деяким серед батьків їхніх, нащадків їхніх і братів їхніх. Ми обрали їх і вказали прямий шлях"
        },
        {
            "chapter": 6,
            "verse": 88,
            "text": "Такий прямий шлях від Аллага. Він веде ним тих із рабів Своїх, кого побажає. А якщо вони додають Йому рівних, то марним буде все те, що роблять вони"
        },
        {
            "chapter": 6,
            "verse": 89,
            "text": "Це ті, яким Ми дарували Писання, мудрість і пророцтво. А якщо ці не увірують в них, то Ми вже доручили це іншим людям, які не стануть невіруючими"
        },
        {
            "chapter": 6,
            "verse": 90,
            "text": "Це ті, кому Аллаг вказав прямий шлях. Тож прямуй слідом за ними! Скажи: «Я не прошу у вас відплати, а це лише нагадування для світів!»"
        },
        {
            "chapter": 6,
            "verse": 91,
            "text": "Не оцінили Аллага гідною Його мірою ті, які сказали: «Аллаг нічого не відсилав людині!» Запитай: «Хто ж зіслав Писання, з яким Муса прийшов як зі світлом і прямим шляхом для людей, і яке ви зробили окремими листками, дещо звідти показуючи, а багато чого ховаючи? Але ж вас навчили того, чого не знали ні ви, ні ваші батьки!» Скажи: «Аллаг!» І залиш їх бавитися власним пустослів’ям"
        },
        {
            "chapter": 6,
            "verse": 92,
            "text": "Ми зіслали це Писання — благословенне, яке підтверджує те, що було перед ним, щоб ти застерігав ним Матір Міст і тих, хто живе поза нею. Ті, які вірують у наступне життя, вірують у [Коран], вони уважні до своїх молитов![LIV]"
        },
        {
            "chapter": 6,
            "verse": 93,
            "text": "Хто ж несправедливіший за того, хто зводить наклеп на Аллага чи говорить: «Мені дано одкровення», — а насправді нічого йому не відкрито, або говорить: «Я зішлю подібне до того, що зіслав Аллаг»? Якби ти бачив несправедливих у темряві смерті, як тягнуться до них руки ангелів: «Віддайте свої душі! Сьогодні відплатять вам принизливою карою за те, що ви говорили про Аллага неправду й нехтували знаменнями Його!»"
        },
        {
            "chapter": 6,
            "verse": 94,
            "text": "«Ви прийшли до нас поодинці — такими, якими Ми створили вас уперше, і залишили позаду себе те, що Ми дарували вам у володіння. Ми не бачимо разом із вами заступників, яких ви вважали рівними Нам. Уже розірвано зв’язки між вами й полишили вас ті, кого ви вигадували!»"
        }
    ]
}