{
    "maqras": [
        {
            "chapter": 16,
            "verse": 75,
            "text": "Аллаг навів приклад про підлеглого раба, який нічого не має, а також того, хто отримав від Нас добрий наділ, із якого й жертвує — як потаємно, так і відкрито. Чи рівні вони? Хвала Аллагу! Але більшість із них не знає"
        },
        {
            "chapter": 16,
            "verse": 76,
            "text": "Аллаг навів приклад про двох чоловіків. Один із них — німий, нічого не має та обтяжує свого господаря. Куди б його не послали,він не принесе ніякого добра. Невже він рівний тому, хто закликає до справедливості й перебуває на прямому шляху"
        },
        {
            "chapter": 16,
            "verse": 77,
            "text": "Аллагу належить потаємне небес і землі. Прихід часу — наче мить ока, або й ще швидше. Воістину, Аллаг спроможний на кожну річ"
        },
        {
            "chapter": 16,
            "verse": 78,
            "text": "Аллаг вивів вас із утроб матерів ваших. Ви не знали нічого, а Він дарував вам слух, зір і серця. Можливо, ви будете вдячні"
        },
        {
            "chapter": 16,
            "verse": 79,
            "text": "Чи ви не бачили птахів, які покірно [літають] у небі? Їх утримує тільки Аллаг! Воістину, в цьому знамення для віруючих людей"
        },
        {
            "chapter": 16,
            "verse": 80,
            "text": "Аллаг зробив ваші будинки житлом, а також зробив для вас житла зі шкур худоби, які легкі для вас — і в подорожі, і на стоянці. А ще й вироби з вовни, пуху й волосся, щоб ви користувались ними до певного часу"
        },
        {
            "chapter": 16,
            "verse": 81,
            "text": "Аллаг зробив для вас тінь від того, що Він створив. Він зробив для вас схованки в горах і одяг, який захищає вас від спеки, й одяг, який захищає вас від взаємної шкоди. Так Аллаг довершує Свою милість вам – можливо, ви підкоритесь![CCIX]"
        },
        {
            "chapter": 16,
            "verse": 82,
            "text": "Та якщо вони відвернуться, то ти повинен тільки передати одкровення"
        },
        {
            "chapter": 16,
            "verse": 83,
            "text": "Вони дізнаються про милість Аллага, а потім заперечують її. Більшість із них — невіруючі"
        },
        {
            "chapter": 16,
            "verse": 84,
            "text": "Того Дня Ми з кожної громади поставимо свідка. Тим, які не увірували, не дозволять ні [говорити], ні шукати виправдань"
        },
        {
            "chapter": 16,
            "verse": 85,
            "text": "Коли несправедливі побачать покарання, то не буде їм ні полегшення, ні відстрочки"
        },
        {
            "chapter": 16,
            "verse": 86,
            "text": "І коли багатобожники побачать своїх спільників, то скажуть: «Господи наш! Ось спільники наші, яких ми кликали замість Тебе!» Але ті відкинуть їхні слова: «Воістину, ви — брехуни!»"
        },
        {
            "chapter": 16,
            "verse": 87,
            "text": "Вони виявлять покірність перед Аллагом у той День. Залишить їх те, що вони вигадували"
        },
        {
            "chapter": 16,
            "verse": 88,
            "text": "А тим, які не увірували й збивали інших зі шляху Аллага, Ми будемо посилювати одну кару іншою — за те, що вони поширювали безчестя"
        },
        {
            "chapter": 16,
            "verse": 89,
            "text": "Того Дня Ми поставимо проти кожної громади свідка з них самих. А тебе Ми покличемо як свідка проти людей, які знаходяться тут. Ми зіслали тобі Писання як пояснення кожної речі, прямий шлях, милість і радісну звістку для покірних![CCX]"
        }
    ]
}