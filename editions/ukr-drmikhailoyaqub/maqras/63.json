{
    "maqras": [
        {
            "chapter": 7,
            "verse": 47,
            "text": "А коли їхні погляди зупиняться на людях пекла, то скажуть вони: «Господи наш! Не вміщай нас туди разом із нечестивими людьми!»"
        },
        {
            "chapter": 7,
            "verse": 48,
            "text": "Мужі на загорожах звернуться до людей, яких вони впізнають за їхніми ознаками: «Не допомогло вам ні зібране вами, ні зверхність ваша"
        },
        {
            "chapter": 7,
            "verse": 49,
            "text": "Хіба ж це не ті, про яких ви клялися, що вони ніколи не матимуть милості від Аллага?» Скажуть їм: «Увійдіть до раю! Не матимете ви страху й не будете засмучені!»"
        },
        {
            "chapter": 7,
            "verse": 50,
            "text": "І звернуться жителі вогню до жителів раю: «Пролийте на нас воду або те, чим наділив вас Аллаг!» Ті скажуть: «Воістину, Аллаг заборонив це для невіруючих"
        },
        {
            "chapter": 7,
            "verse": 51,
            "text": "які сприйняли свою релігію як гру й забаву та яких звабило мирське життя!» Сьогодні Ми забудемо їх так само, як вони забули про зустріч із Нами в цей День і як відкинули Наші знамення"
        },
        {
            "chapter": 7,
            "verse": 52,
            "text": "Ми дарували їм Писання, пояснивши його зі знанням, дарували як прямий шлях і милість для віруючих людей"
        },
        {
            "chapter": 7,
            "verse": 53,
            "text": "Невже вони, замість виконання обіцяного, чекають чогось іншого? Того Дня, коли це здійсниться, скажуть ті, які раніше забули про [Писання]: «Посланці Господа нашого приходили з істиною. Чи маємо заступників, які б заступилися за нас? Чи повернуть нас назад, щоб ми робили не те, що робили раніше?» Вони втратили самих себе. Залишили їх ті, кого вигадували вони"
        },
        {
            "chapter": 7,
            "verse": 54,
            "text": "Воістину, ваш Господь — Аллаг, Який створив небеса й землю зашість днів, а потім утвердився на троні. Він покриває ніччю день, який швидко наздоганяє її. Сонце, місяць і зорі покірні Йому. Хіба не Йому належить творити й вирішувати? Благословенний Аллаг, Господь світів"
        },
        {
            "chapter": 7,
            "verse": 55,
            "text": "Кличте Господа свого покірно й потаємно. Воістину, Він не любить тих, які порушують межі"
        },
        {
            "chapter": 7,
            "verse": 56,
            "text": "І не поширюйте безчестя на землі після того, як вона стала кращою. Кличте Його зі страхом і надією. Воістину, милість Аллага близька до тих, які роблять добро"
        },
        {
            "chapter": 7,
            "verse": 57,
            "text": "Він — Той, Хто посилає вітри добрими вісниками Своєї милості! І коли вони приносять важкі хмари, Ми приводимо їх до мертвої землі, проливаємо туди воду й пророщуємо там усілякі плоди. Так Ми воскрешаємо й померлих — можливо, ви замислитесь"
        },
        {
            "chapter": 7,
            "verse": 58,
            "text": "На добрій землі рослини сходять [рясно] з дозволу Господа її, а на поганій ростуть зле. Так Ми пояснюємо знамення для вдячних людей"
        },
        {
            "chapter": 7,
            "verse": 59,
            "text": "Ми послали Нуха до його народу. Він сказав: «О люди! Поклоняйтеся Аллагу! У вас немає бога, крім Нього! Я боюся, що впаде на вас кара у Великий День!»"
        },
        {
            "chapter": 7,
            "verse": 60,
            "text": "Старшина його народу сказала: «Ми бачимо, що ти справді опинився в омані!»"
        },
        {
            "chapter": 7,
            "verse": 61,
            "text": "Той відповів: «О люди! Я не потрапив в оману. Навпаки, я — посланець від Господа світів"
        },
        {
            "chapter": 7,
            "verse": 62,
            "text": "Я передаю вам послання від Господа мого й раджу добро. Від Аллага я знаю те, чого ви не знаєте"
        },
        {
            "chapter": 7,
            "verse": 63,
            "text": "Невже ви дивуєтеся тому, що нагадування від Господа вашого прийшло до вас через чоловіка з вас самих, щоб він застерігав вас, і щоб ви були богобоязливі? Тоді, можливо, помилували б вас!»"
        },
        {
            "chapter": 7,
            "verse": 64,
            "text": "Та вони сприйняли його за брехуна. Ми врятували його й тих, хто був із ним у ковчегу, а тих, які вважали за брехню Наші знамення, втопили! Воістину, вони були сліпими людьми"
        }
    ]
}