{
    "chapter": [
        {
            "chapter": 43,
            "verse": 1,
            "text": "حا، ميم"
        },
        {
            "chapter": 43,
            "verse": 2,
            "text": "قسم دى، په دغه روښانه كتاب"
        },
        {
            "chapter": 43,
            "verse": 3,
            "text": "بېشكه مونږ دا عربي قرآن ګرځولى دى، د دې لپاره چې تاسو له عقل نه كار واخلئ"
        },
        {
            "chapter": 43,
            "verse": 4,
            "text": "او بېشكه دا په ام الكتب (لوح محفوظ) كې زمونږ په نزد خامخا ډېر اوچت، ډېر حكمت والا دى"
        },
        {
            "chapter": 43,
            "verse": 5,
            "text": "ایا نو مونږ له تاسو نه دا ذكر (قرآن) واړوو (بند كړو) بېخي اړول (بندول)، په دې سبب چې تاسو له حده تېرېدونكى قوم یئ"
        },
        {
            "chapter": 43,
            "verse": 6,
            "text": "او مونږ په ړومبنو خلقو كې څومره ډېر نبیان لېږلي دي"
        },
        {
            "chapter": 43,
            "verse": 7,
            "text": "او دوى ته به هېڅ یو نبي نه راته مګر دوى به په هغه پورې مسخرې كولې"
        },
        {
            "chapter": 43,
            "verse": 8,
            "text": "نو مونږ هغه هلاك كړل چې له دوى نه په نیولو (او قوت) كې ډېر زیات سخت وو او د ړومبنیو خلقو مثال (او حال) تېر شوى دى"
        },
        {
            "chapter": 43,
            "verse": 9,
            "text": "او قسم دى كه ته له دوى نه تپوس وكړې چې اسمانونه او ځمكه چا پیدا كړي دي (، نو) دوى به خامخا لازمًا ووايي چې دغه ډېر غالب، ډېر پوه ذات پیدا كړي دي"
        },
        {
            "chapter": 43,
            "verse": 10,
            "text": "هغه چې تاسو لپاره يې ځمكه فرش ګرځولې ده او تاسو لپاره يې په دې كې لارې پیدا كړي دي، د دې لپاره چې نېغه لار ومومئ"
        },
        {
            "chapter": 43,
            "verse": 11,
            "text": "او هغه ذات چې له بره نه يې اوبه په اندازې سره نازلې كړې دي، پس په دغو سره مونږ مړ ښار راژوندى كړى دى، همداسې به تاسو راوېستلى شئ"
        },
        {
            "chapter": 43,
            "verse": 12,
            "text": "او هغه ذات چې ټول قسمونه (انواع) يې پیدا كړي دي او تاسو لپاره يې له بېړیو او څارویو نه هغه پیدا كړي دي چې تاسو پرې سورېږئ"
        },
        {
            "chapter": 43,
            "verse": 13,
            "text": "د دې لپاره چې تاسو د هغو په شاګانو ښه برابر كېنئ، بیا د خپل رب نعمت رایاد كړئ، كله چې تاسو په دغه برابر كېنئ او ووایئ: پاكي ده هغه ذات لره چې زمونږ لپاره يې دا مسخر (او تابع) كړى دى۔ او مونږ ده لره په قابو كې راوستونكي نه یو"
        },
        {
            "chapter": 43,
            "verse": 14,
            "text": "او بېشكه مونږ خاص خپل رب ته خامخا بېرته ورتلونكي یو"
        },
        {
            "chapter": 43,
            "verse": 15,
            "text": "او دوى د ده په بنده ګانو كې ځينو لره د ده برخه (او اولاد) وګرځول، بېشكه انسان خامخا ډېر ښكاره ناشكره دى"
        },
        {
            "chapter": 43,
            "verse": 16,
            "text": "ایا (تاسو دا وایئ چې) هغه (الله) له هغه چا نه، چې دى يې پیدا كوي، د ځان لپاره لوڼه نیولي دي او تاسو يې په زامنو سره غوره كړي يئ"
        },
        {
            "chapter": 43,
            "verse": 17,
            "text": "حال دا چې كله دوى ته په هغه (لور) سره زېرى وركړى شي چې دى يې د رحمٰن لپاره مثال بیانوي (نو) د ده مخ تك تور شي، په دې حال كې چې دى له غمه ډك وي"
        },
        {
            "chapter": 43,
            "verse": 18,
            "text": "او ایا (دوى د الله لپاره مقرروي) هغه چې په كالیو (زیوراتو) كې لویه ولى شي، حال دا چې په جګړه كې خبره واضحه كوونكي نه وي"
        },
        {
            "chapter": 43,
            "verse": 19,
            "text": "او دوى (مشركان) ملايكو لره هغه چې دوى د رحمٰن بنده ګان دي، ښځې ګرځوي، ایا دوى د دغو پیدا كولو ته حاضر وو؟ یقینًا به د دوى ګواهي ولیكل شي او له دوى نه تپوس (هم) كېږي"
        },
        {
            "chapter": 43,
            "verse": 20,
            "text": "او دوى وايي: كه رحمٰن غوښتلي وى، (نو) مونږ به د دغو (باطلو معبودانو) عبادت نه وى كړى۔، دوى ته د دې (خبرې) هېڅ علم نشته، دوى يواځې اټكلونه چلوي"
        },
        {
            "chapter": 43,
            "verse": 21,
            "text": "ایا دوى ته مونږ له دغه (قرآن) نه مخكې كوم كتاب وركړى دى، پس دوى په هغه منګلولې ښخونكي دي"
        },
        {
            "chapter": 43,
            "verse": 22,
            "text": "بلكې دوى وايي: بېشكه مونږ خپل پلرونه په یوې لارې (طريقې) باندې موندلي دي، او بېشكه مونږ هم د دوى په قدمونو لاره موندونكي یو"
        },
        {
            "chapter": 43,
            "verse": 23,
            "text": "او همداسې مونږ له تا نه مخكې په كوم كلي كې هېڅ یو وېروونكى نه دى لېږلى مګر د هغه كلي متكبره مالدارو به وویل: بېشكه مونږ خپل پلرونه په یوه لاره (طريقه) موندلي دي او بېشكه مونږ هم د دوى په قدمونو اقتدا كوونكي یو"
        },
        {
            "chapter": 43,
            "verse": 24,
            "text": "(دوى ته به د دوى نبي) وویل: او ایا اګر كه ما تاسو ته له هغې (لارې) نه زیاته سمه لاره راوړې وي چې تاسو په هغې باندې خپل پلرونه موندلي دي؟ دوى به ویل: بېشكه مونږ په هغه (دین) كفر كوونكي یو چې تاسو په هغه سره رالېږل شوي يئ"
        },
        {
            "chapter": 43,
            "verse": 25,
            "text": "نو مونږ له دوى نه انتقام واخيست، نو ته وګوره د تكذیب كوونكو انجام څنګه و"
        },
        {
            "chapter": 43,
            "verse": 26,
            "text": "او (یاد كړه) هغه وخت چې ابراهیم خپل پلار او خپل قوم ته وویل: بېشكه زه له هغو (معبودانو) نه بېزاره یم چې تاسو يې عبادت كوئ"
        },
        {
            "chapter": 43,
            "verse": 27,
            "text": "غیر له هغه ذات نه چې زه يې پیدا كړى یم، پس یقینًا هغه به ما ته خامخا هدایت وكړي"
        },
        {
            "chapter": 43,
            "verse": 28,
            "text": "او هغه (ابراهیم) دغه (د توحید كلمه) په خپل اولاد كې باقي پاتې كېدونكې وګرځوله، د دې لپاره چې راوګرځي"
        },
        {
            "chapter": 43,
            "verse": 29,
            "text": "بلكې ما دوى او د دوى پلرونو ته نفع وركړه تر هغه پورې چې دوى ته حق (قرآن) او ښكاره بیانوونكى رسول راغى"
        },
        {
            "chapter": 43,
            "verse": 30,
            "text": "او كله چې دوى ته حق راغى دوى وویل: دا جادو دى، او بېشكه مونږ له ده نه انكار كوونكي یو"
        },
        {
            "chapter": 43,
            "verse": 31,
            "text": "او دوى وویل: دا قرآن په دوه كلیو (ښارونو) كې په یو غټ سړي ولې نه نازلاوه شي؟"
        },
        {
            "chapter": 43,
            "verse": 32,
            "text": "ایا دوى ستا د رب رحمت تقسیموي؟ مونږ د دوى په مینځ كې په دنيايي ژوند كې د دوى معشیت تقسیم كړى دى او په درجو كې مو د دوى ځینې د ځینو نورو له پاسه پورته كړي دي، د دې لپاره چې د دوى ځینې ځینې نور (تابع او) كار كوونكي ونيسي او ستا د رب رحمت له هغه نه ډېر غوره دى چې دوى يې جمع كوي"
        },
        {
            "chapter": 43,
            "verse": 33,
            "text": "او كه دا (خطره) نه وى چې خلق به ټول یوه ډله (كافران شي) نو مونږ به خامخا د هغه چا لپاره چې په رحمٰن كافران كېږي، د دوى كورونو ته به مو د سپینو زرو چتونه او داسې پوړۍ ګرځولې وى چې دوى به په هغو پاس ختلى"
        },
        {
            "chapter": 43,
            "verse": 34,
            "text": "او د دوى د كوټو لپاره به مو (د سپینو زرو) دروازې او تختونه جوړ كړي وى چې دوى به په هغو تكیه وهلې"
        },
        {
            "chapter": 43,
            "verse": 35,
            "text": "او له سرو زرو نه (دغه او نور زينتونه به مو وركړي وى) او نه دي دغه (ټول څیزونه) مګر د دنيايي ژوند سامان دى۔ او اخرت ستا د رب په نېز د متقیانو (پرهیزګارانو) لپاره دى"
        },
        {
            "chapter": 43,
            "verse": 36,
            "text": "او هر هغه څوك چې د رحمٰن له ذكر نه ځان ړوند كړي (، نو) مونږ به په ده باندې یو شیطان مسلط كړو، نو هغه به له ده سره تل ملګرى وي"
        },
        {
            "chapter": 43,
            "verse": 37,
            "text": "او بېشكه دغه (شیطانان) یقینًا دوى (خپل ملګري) له حقې لارې نه منع كوي او دوى ګمان كوي چې بېشكه دوى هدایت موندونكي دي"
        },
        {
            "chapter": 43,
            "verse": 38,
            "text": "تر هغه پورې چې كله دا مونږ ته راشي (نو) وايي به: اى كاشكې! زما په مینځ كې او ستا په مینځ كې د مشرق او مغرب هومره لرې والى وى، پس (دا) بد ملګرى دى"
        },
        {
            "chapter": 43,
            "verse": 39,
            "text": "او كله چې تاسو ظلم كړى دى (نو) تاسو ته به نن ورځ دا خبره له سره نفع درنـكړي چې بېشكه تاسو (او شیطانان ټول) په عذاب كې سره شریك یئ"
        },
        {
            "chapter": 43,
            "verse": 40,
            "text": "ایا نو ته به كڼو ته اورول وكړې، یا به ړندو ته لار ښوونه وكړې او هغه چا ته چې په ښكاره ګمراهۍ كې دى؟"
        },
        {
            "chapter": 43,
            "verse": 41,
            "text": "نو كه تا مونږ لازمًا بوځو، نو بېشكه مونږ له دوى نه انتقام اخيستونكي یو"
        },
        {
            "chapter": 43,
            "verse": 42,
            "text": "ایا مونږ تا ته خامخا هغه وښیو چې مونږ يې له دوى سره وعده كړې ده، نو بېشكه مونږ په دوى پوره قدرت لرونكي یو"
        },
        {
            "chapter": 43,
            "verse": 43,
            "text": "نو ته په هغه (قرآن) منګلې ولګوه چې تا ته وحي كړى شوى دى، بېشكه ته په نېغه لار يې"
        },
        {
            "chapter": 43,
            "verse": 44,
            "text": "او بېشكه دا (قرآن) تا لپاره او ستا د قوم لپاره ذكر (او نصیحت) دى۔ او ژر ده چې له تاسو نه به پوښتنه وكړى شي"
        },
        {
            "chapter": 43,
            "verse": 45,
            "text": "او ته زمونږ له هغو رسولانو نه تپوس وكړه چې مونږ له تا نه مخكې لېږلي دي۔، ایا مونږه له رحمن نه غیر نور معبودان مقرر كړي دي چې د دوى عبادت كولى شي"
        },
        {
            "chapter": 43,
            "verse": 46,
            "text": "او یقینًا یقینًا مونږ موسی زمونږ له نښو سره فرعون او د هغه سردارانو ته لېږلى و، پس ده وویل: بېشكه زه د رب العلمین رسول یم"
        },
        {
            "chapter": 43,
            "verse": 47,
            "text": "نو كله چې هغه دوى ته زمونږ په واضحو نښو سره راغى، ناڅاپه دوى په هغو (نښو) پورې خندل"
        },
        {
            "chapter": 43,
            "verse": 48,
            "text": "او مونږ به دوى ته هېڅ یوه نښه نه ښووله مګر چې هغه به د هغې له خور (مثل) نه ډېره لویه وه او مونږ دوى په عذاب سره راونیول، د دې لپاره چې دوى رجوع وكړي"
        },
        {
            "chapter": 43,
            "verse": 49,
            "text": "او دوى (فرعونیانو) وویل: اى جادوګره! (عالمه!) ته زمونږ لپاره له خپل رب نه دعا وغواړه، د هغې وعدې په سبب چې تا سره يې كړې ده۔، بېشكه مونږ خامخا هدایت موندونكي یو"
        },
        {
            "chapter": 43,
            "verse": 50,
            "text": "نو كله چې به مونږ له دوى نه عذاب لرې كړ، په هماغه وخت كې به دوى (وعده) ماتوله"
        },
        {
            "chapter": 43,
            "verse": 51,
            "text": "او فرعون په خپل قوم كې اواز وكړ، ويې ويل: اى زما قومه! ايا د مصر باچايي زما نه ده؟ او دغه ولې چې زما له لاندې بهېږي؟ ایا نو تاسو نه وینئ"
        },
        {
            "chapter": 43,
            "verse": 52,
            "text": "بلكې زه ډېر غوره یم له دغه (موسٰی) نه چې هغه سپك دى او نژدې نه دى چې خبره واضحه وكړي"
        },
        {
            "chapter": 43,
            "verse": 53,
            "text": "پس په ده باندې د سرو زرو بنګړي (وښي) ولې نه غورځول كېږي، یا له ده سره ملايك صف تړلي (پیوسته) ولې) نه راځي"
        },
        {
            "chapter": 43,
            "verse": 54,
            "text": "نو خپل قوم يې بې وقوفه وګرځاوه، نو دوى د ده خبره ومنله، بېشكه دوى فاسقان خلق وو"
        },
        {
            "chapter": 43,
            "verse": 55,
            "text": "نو كله چې دوى مونږ خفه كړو (، نو) مونږ له دوى نه انتقام واخيست، پس مونږه دوى ټول غرق كړل"
        },
        {
            "chapter": 43,
            "verse": 56,
            "text": "نومونږ دوى پیشوایان او مثال وګرځول د وروستنیو خلقو لپاره"
        },
        {
            "chapter": 43,
            "verse": 57,
            "text": "او كله چې د مریمې زوى د مثال په طور بیان كړى شو، (نو) ناڅاپه ستا قوم د دغه (مثال) پورې (له خوشالۍ نه) چغې وهلې"
        },
        {
            "chapter": 43,
            "verse": 58,
            "text": "او ويې ويل: ایا زمونږ معبودان غوره دي، یا كه هغه؟ دوى تا ته دا (مثال) بیان نه كړ مګر د جګړې لپاره۔ بلكې دوى ډېر جګړه كوونكى قوم دى"
        },
        {
            "chapter": 43,
            "verse": 59,
            "text": "دغه نه دى مګر یو بنده دى چې مونږ په ده انعام كړى دى او د بني اسرائیلو لپاره مو هغه (د قدرت) یو مثال ګرځولى و"
        },
        {
            "chapter": 43,
            "verse": 60,
            "text": "او كه مونږ غوښتلي وى (نو) مونږ به ستاسو په ځاى په ځمكه كې ملايك پیدا كړي وى، چې خلیفګان شوي به وى"
        },
        {
            "chapter": 43,
            "verse": 61,
            "text": "او بېشكه دغه (عیسٰی) د قیامت لپاره یقینًا یوه لویه نښه ده، نو تاسو د دغه (قیامت) په باره كې له سره شك مه كوئ۔، دا نېغه لار ده"
        },
        {
            "chapter": 43,
            "verse": 62,
            "text": "او شیطان دې تا (له دې نېغې لارې نه) له سره وا نه ړوي، بېشكه هغه تاسو لپاره ښكاره دښمن دى"
        },
        {
            "chapter": 43,
            "verse": 63,
            "text": "او كله چې عيسٰى له ښكاره دلیلونو سره راغى، ويې ويل: (اى بني اسرائیلو!) یقینًا ما تاسو ته حكم راوړى دى او د دې لپاره (راغلى یم) چې تاسو ته ځینې هغه (احكام) بیان كړم چې تاسو په هغو كې اختلاف كوئ، نو تاسو له الله نه ووېرېږئ او زما اطاعت وكړئ"
        },
        {
            "chapter": 43,
            "verse": 64,
            "text": "بېشكه هم دا الله زما رب دى او ستاسو رب دى، لهٰذا تاسو د ده عبادت كوئ۔، دغه نېغه لاره ده"
        },
        {
            "chapter": 43,
            "verse": 65,
            "text": "نو (د نصرانیانو) دغه ډلې په خپل منیځ كې سره مختلفې شوې، نو د هغو كسانو لپاره چې ظلم يې كړى دى، د ډېرې دردوونكي ورځې له عذاب نه هلاكت دى"
        },
        {
            "chapter": 43,
            "verse": 66,
            "text": "دوى انتظار نه كوي مګر د قیامت چې په دوى به ناڅاپه راشي، او دوى به نه پوهېږي"
        },
        {
            "chapter": 43,
            "verse": 67,
            "text": "په دغې ورځ كې به خواږه یاران، د دوى ځینې به د ځینو نورو دښمنان وي۔، غیر له متقیانو نه"
        },
        {
            "chapter": 43,
            "verse": 68,
            "text": "اى زما بنده ګانو! نن ورځ په تاسو وېره نشته او نه به تاسو غمژن كېږئ"
        },
        {
            "chapter": 43,
            "verse": 69,
            "text": "هغه كسان چې زمونږ په ایتونو يې ایمان راوړى دى او دوى مسلمانان وو"
        },
        {
            "chapter": 43,
            "verse": 70,
            "text": "(دوى ته به ویلى شي:) تاسو جنت ته ننوځئ، تاسو او ستاسو ښځې، تاسو به خوشالولى شئ"
        },
        {
            "chapter": 43,
            "verse": 71,
            "text": "په دوى به كاسې د سرو زرو او ګلاسونه ګرځول كېږي او په دغو (جنتونو) كې به هغه څه وي چې نفسونه (زړونه) د هغو خواهش كوي او سترګې (پرې) خوند اخلي۔ او تاسو به په دغو كې تل ترتله یئ"
        },
        {
            "chapter": 43,
            "verse": 72,
            "text": "او دغه هغه جنتونه دي چې تاسو ته د هغو عملونو په سبب په میراث كې دركړى شول چې تاسو به كول"
        },
        {
            "chapter": 43,
            "verse": 73,
            "text": "تاسو لپاره په دغو كې ډېرې مېوې دي چې تاسو به له هغو ځنې خوراك كوئ"
        },
        {
            "chapter": 43,
            "verse": 74,
            "text": "بېشكه مجرمان به د جهنم په عذاب كې تل پاتې كېدونكي وي"
        },
        {
            "chapter": 43,
            "verse": 75,
            "text": "چې دغه (عذاب) به له دوى څخه نه كمولى شي او دوى به په دغه (عذاب) كې نا امېده اوسي"
        },
        {
            "chapter": 43,
            "verse": 76,
            "text": "او مونږ په دوى ظلم نه دى كړى او لېكن هم دوى پخپله ظالمان وو"
        },
        {
            "chapter": 43,
            "verse": 77,
            "text": "او دغه (دوزخیان) به اواز وكړي: اى مالكه! ستا رب دې مونږ مړه كړي، هغه (مالك) به ووايي: بېشكه تاسو (تل) ژوندي پاتې كېدونكي یئ"
        },
        {
            "chapter": 43,
            "verse": 78,
            "text": "یقینًا یقینًا مونږ تاسو ته حق راوړى و او لېكن ستاسو زیاتره حق لره بدګڼونكي دي"
        },
        {
            "chapter": 43,
            "verse": 79,
            "text": "ایا بلكې دوى د یو كار پخه اراده كړې ده۔، نو بېشكه مونږ (هم) خپل (تدبیر) محكم كوونكي یو"
        },
        {
            "chapter": 43,
            "verse": 80,
            "text": "ایا دوى دا ګمان كوي چې بېشكه مونږ د دوى پټې خبرې او پټې مشورې نه اورو، ولې نه! او زمونږ رسولان ليكل كوي د دوى ترڅنګه"
        },
        {
            "chapter": 43,
            "verse": 81,
            "text": "ته (دوى ته) ووایه: كه چېرې د رحمٰن لپاره اولاد وى، نو زه به (د هغه) ترټولو اول عبادت كوونكى وم"
        },
        {
            "chapter": 43,
            "verse": 82,
            "text": "پاكي ده د اسمانونو او ځمكې رب لره، د عرش رب لره له هغه څه نه چې دوى يې (د هغه په باره كې) بیانوي"
        },
        {
            "chapter": 43,
            "verse": 83,
            "text": "نو ته دوى پرېږده چې (په باطلو خبرو كې) غوټې وهي او لوبې كوي تر هغه پورې چې دوى د خپلې هغې ورځې سره ملاقات وكړي چې دوى ته به يې وعده وركولى شوه"
        },
        {
            "chapter": 43,
            "verse": 84,
            "text": "او هم دى هغه دى ذات چې په اسمان كې معبود دى او په ځمكه كې (هم) معبود دى، او هم دى ډېر حكمت والا، ښه پوه دى"
        },
        {
            "chapter": 43,
            "verse": 85,
            "text": "او ډېر بركت ناك دى هغه ذات چې خاص د هغه لپاره د اسمانونو او ځمكې باچايي ده او د هغه څه چې د دغو دواړو په مينځ كې دي او خاص له هغه سره د قیامت د علم دى او خاص هغه ته به تاسو بېرته بېولى شئ"
        },
        {
            "chapter": 43,
            "verse": 86,
            "text": "او هغه معبودان چې دوى يې له دغه (الله) نه غیر بلي؛ د شفاعت هېڅ اختیار نه لري، مګر هغه څوك چې د حق ګواهي يې وركړې وي، په دې حال كې چې دوى پوهېږي"
        },
        {
            "chapter": 43,
            "verse": 87,
            "text": "او قسم دى كه ته له دوى نه تپوس وكړې چې دوى چا پیدا كړي دي (نو) دوى به خامخا ضرور ووايي: الله (پیدا كړي دي) نو كوم طرف ته دوى ګرځول كېږي؟"
        },
        {
            "chapter": 43,
            "verse": 88,
            "text": "او قسم دى د دغه (رسول) په دې وینا چې اى زما ربه! بېشكه زما دا قوم ایمان نه راوړي"
        },
        {
            "chapter": 43,
            "verse": 89,
            "text": "نو ته له دوى نه مخ وګرځوه او ووایه: سلام۔، پس ژر به دوى پوه شي"
        }
    ]
}