{
    "chapter": [
        {
            "chapter": 12,
            "verse": 1,
            "text": "ߊ. ߟ. ߙ. ( ߊߟߌߝ. ߟߊ߯ߡ. ߙߊ߯. ) ߢߌ߲߬ ߠߎ߬ ߦߋ߫ ߟߍߙߊ߫ ߘߐߜߍ ߟߝߊߙߌ ߟߎ߫ ߟߋ߬ ߘߌ߫"
        },
        {
            "chapter": 12,
            "verse": 2,
            "text": "ߒ߬ߠߎ߫ ߟߋ߫ ߞߊ߬ ߞߎ߬ߙߊ߬ߣߊ ߟߊߖߌ߰ ߘߐ߬ߛߊߙߌ ߘߌ߫ ߊߙߊߓߎ߫ ( ߞߊ߲) ߘߐ߫ ߸ ߛߴߊߟߎ߫ ߘߴߊ߬ ߝߊ߰ߡߎ߲߬"
        },
        {
            "chapter": 12,
            "verse": 3,
            "text": "ߊ߲ ߧߋ߫ ߘߐ߬ߝߐ ߟߎ߬ ߘߐ߫ ߢߌ߬ߡߊ ߟߋ߫ ߘߊ߲߬ߕߍ߰ ߟߴߌ ߦߋ߫ ߞߎ߬ߙߊ߬ߣߊ ߣߌ߲߬ ߘߐ߫ ߸ ߊ߲ ߣߵߌ ߦߟߌߘߏ߲߬ ߠߴߏ߬ ߡߍ߲ ߠߊ߫ ߸ ߤߟߴߊ߬ ߓߊ߯ ߕߘߍ߬ ߌ ߖߊ߲߬ ߕߍ߫ ߏ߬ ߘߐ߫ ߞߘߐ߬ߡߊ߲߫"
        },
        {
            "chapter": 12,
            "verse": 4,
            "text": "ߕߎ߬ߡߊ ߡߍ߲ ߦߛߎߝߎ߫ ߞߵߊ߬ ߝߐ߫ ߊ߬ ߝߊ߬ ߦߋ߫ ߞߏ߫ ߒ ߝߊ߬ ߸ ߒ ߛߌ߬ߓߏ߬ߣߍ߲߫ ߟߏ߬ߟߏ߬ ߕߊ߲߫ ߣߌ߫ ߞߋߟߋ߲߫ ߣߌ߫ ߕߋ߬ߟߋ ߣߌ߫ ߞߊߙߏ ߟߋ߬ ߟߊ߫ ، ߒ ߞߵߊ߬ߟߎ߬ ߦߋ߫ ߊ߬ߟߎ߬ ߕߌ߲ߓߌߘߌ߲ߣߍ߲߫ ߒ ߧߋ߫"
        },
        {
            "chapter": 12,
            "verse": 5,
            "text": "ߏ߬ ߞߊ߲߫ ߞߏ߫ ߒ ߘߋ߲߫ ߸ ߌ ߞߊߣߵߌ ߟߊ߫ ߛߌ߬ߓߏ ( ߣߌ߲߬ ) ߘߐߛߊߙߌ߫ ߌ ߓߊߘߋ߲ ߠߎ߬ ߦߋ߫ ߘߋ߬ ، ߊ߬ߟߎ߬ ߘߌ߫ ߘߊ߬ߓߊߙߌ ߞߴߌ ߟߊ߫ ߏ߬ ߘߐ߫ ، ߓߊߏ߬ ߜߍ߬ߘߍ ߦߋ߫ ߡߐ߱ ߖߎ߯ ߘߐߜߍ ߟߋ߬ ߘߌ߫"
        },
        {
            "chapter": 12,
            "verse": 6,
            "text": "ߒ߬ߓߊ߬ ߊ߰ ߕߋ߲߬ ߠߋ߬ ߸ ߌ ߡߊ߰ߙߌ ߓߍߣߵߌ ߛߎߥߊ߲ߘߌ߫ ، ߊ߬ ߣߴߊ߬ ߘߴߌ ߟߊߟߐ߲ߠߌ߲߫ ( ߞߏ߫ ߣߊ߬ߕߐ ) ߞߎߡߊ ߟߎ߬ ߞߘߐߡߊߖߊ߲ ߘߏ߫ ߟߎ߫ ( ߢߊߝߐ ) ߟߊ߫ ، ߊ߬ ߣߴߊ߬ ߘߴߊ߬ ߟߊ߫ ߣߍߡߊ ߘߝߊ߫ ߌ ߡߊ߬ ߸ ߊ߬ ߣߌ߫ ߦߊ߰ߞߎߓߊ߫ ߘߏ߲߬ߞߏ ߟߎ߫ ߡߊ߬ ، ߦߏ߫ ߊ߬ ߞߵߊ߬ ߘߝߊ߫ ߢߊ ߡߍ߲ ߞߘߐ߬ߡߊ߲߫ ߌ ߝߊ߬ ߝߌ߬ߟߊ ߡߊ߬ ߸ ߣߊߟߌ߬ߡߎ߲߫ ߌߓߎ߬ߙߊ߬ߤߌߡߊ߫ ߣߌ߫ ߌߛߌ߬ߤߊ߯ߞߊ߫ ߘߌ߫ ، ߖߊ߯ߕߋ߬ ߸ ߌ ߡߊ߰ߙߌ ߦߋ߫ ߟߐ߲ߠߌ߲ߠߊ߫ ߘߌ߫ ߸ ߊ߬ ߦߋ߫ ߥߘߋ߬ߥߘߋ߬ߟߌ߬ߟߊ߫ ߘߌ߫"
        },
        {
            "chapter": 12,
            "verse": 7,
            "text": "ߕߊ߰ߛߌ߬ ߞߏ߬ ߛߌߦߊߡߊ߲߫ ߠߋ߬ ߦߛߎߝߎ߫ ߣߴߊ߬ ߓߊߘߋ߲ ߠߎ߬ ߕߍ ߘߐ߫ ߢߌ߬ߣߌ߲߬ߞߊ߬ߟߌ߬ߟߊ ߟߎ߬ ߦߋ߫"
        },
        {
            "chapter": 12,
            "verse": 8,
            "text": "ߊ߬ ߞߐ߬ߘߐ ߟߎ߫ ߟߋ߬ ߞߵߊ߬ ߝߐ߫ ߸ ߞߏ߫ ߦߛߎߝߎ߫ ߣߴߊ߬ ߓߊߘߋ߲ߡߊ߫ ( ߘߐ߮ ) ߟߋ߬ ߘߌߡߴߊ߲ ߝߊ߬ ߦߋ߫ ߞߊ߬ ߕߊ߬ߡߌ߲߫ ߒ߬ߠߎ߫ ߞߊ߲߬ ، ߒ߬ߠߎ߫ ߟߋ߬ ߘߏ߲߬ ߞߊ߫ ߛߌߦߊ߫ ، ߊ߲ ߝߊ߬ ߦߋ߫ ߝߟߌ߬ߓߊ߫ ߟߋ߬ ߘߐ߫ ߏ߬ ߘߌ߫ ߘߋ߬"
        },
        {
            "chapter": 12,
            "verse": 9,
            "text": "ߏ߬ ߘߐ߫ ߸ ߊߟߎ߫ ߦߋ߫ ߦߛߎߝߎ߫ ߝߊ߰ ߸ ߥߟߴߊߟߎ߫ ߦߴߊ߬ ߟߊߝߌ߬ߟߌ߫ ߖߡߊ߬ߣߊ ߘߏ߫ ߘߐ߫ ، ߊߟߎ߫ ߝߊ߬ ߢߊ ߘߌ߫ ߓߟߏߡߊߞߵߊߟߎ߫ ߡߊ߬ ߏ߬ ߘߐ߫ ، ߏ߬ ߓߊ߯ ߞߍ߫ ߊߟߎ߫ ߘߌ߫ ߞߍ߫ ߦߛߎߝߎ߫ ߞߐ߫ ߡߌ߬ߙߌ߲߬ߘߌ߬ ߢߌߡߊ߫ ߟߎ߫ ߘߌ߫"
        },
        {
            "chapter": 12,
            "verse": 10,
            "text": "ߊ߬ߟߎ߬ ߘߐ߫ ߞߎߡߟߊ ߘߏ߫ ߞߊ߲߫ ߸ ߞߏ߫ ߊߟߎ߫ ߞߊߣߊ߬ ߦߛߎߝߎ߫ ߝߊ߰ ߘߋ߬ ، ߣߴߊߟߎ߫ ߞߍ߫ ߘߊ߫ ߡߍ߲ ߞߍ߫ ߟߊ߫ ߸ ߊߟߎ߫ ߦߴߏ߬ ߞߍ߫ ߊ߬ ߟߊߝߟߌ߬ߣߍ߲ ߘߌ߫ ߞߐ߬ߟߐ߲ ߥߎߟߎ߲ ߠߎ߫ ߟߋ߬ ߘߐ߫ ߛߌߘߌ߲ߎ߲߬ ، ߖߐ߲߰ߛߊ߫ ߕߊ߯ߡߊ߫ ߛߘߍ ߘߏ߫ ߘߴߊ߬ ߛߌߘߌ߲߫"
        },
        {
            "chapter": 12,
            "verse": 11,
            "text": "ߊ߬ߟߎ߬ ߥߊ߫ ߘߴߊ߬ ߝߐ߫ ߞߏ߫ ߊ߲ ߝߊ߬ ߸ ߡߋ߬ߘߋ ߌ ߟߊ߫ ߓߏ߲߰ ߌ ߕߍ߫ ߟߊ߫ ߟߊ߫ ߒ߬ߠߎ߬ ߟߊ߫ ߦߛߎߝߎ߫ ߟߊ߫ ߞߏ ߘߐ߫ ߸ ߒ߬ߠߎ߫ ߘߏ߲߬ ߜߎ ߦߴߊ߬ ߟߊߟߌߓߊ߮ ߟߎ߫ ߟߋ߬ ߘߌ߫؟"
        },
        {
            "chapter": 12,
            "verse": 12,
            "text": "ߊ߬ ߓߌ߬ߟߵߊ߲ ߝߍ߬ ߛߌߣߌ߲߫ ߸ ߊ߬ ߦߴߊ߬ ߡߊߕߊ߯ߡߊ߫ ߜߍ߲߬ߜߍ߲ ߘߐ߫ ߸ ߊ߬ ߣߴߊ߬ ߦߴߊ߬ ߢߣߊߜߍ߫ ߸ ߊ߲ߠߎ߬ ߦߋ߫ ߞߍ߫ ߊ߬ ߞߣߐ߬ߜߍ߲߬ߓߊ߮ ߟߎ߬ ߘߌ߫"
        },
        {
            "chapter": 12,
            "verse": 13,
            "text": "‹ ߊ߬ߟߎ߫ ߝߊ߬ › ߞߊ߲߫ ߸ ߞߏ߫ ߊ߬ ߡߊ߲߫ ߘߌ߫ ߒ ߧߋ߫ ߟߋ߫ ߓߏ߬ ߊߟߎ߫ ߦߋ߫ ߥߴߊ߬ ߘߌ߫ ، ߓߊ ߒ ߧߋ߫ ߛߌߟߊ߲߫ ߠߊ߫ ߟߋ߬ ߥߘߊ ߞߊߣߵߊ߬ ߘߊߥߎ߲߫ ߞߵߊߟߎ߫ ߖߊ߲߬ߓߐߣߍ߲ ߕߏ߫ ߊ߬ ߘߐ߫"
        },
        {
            "chapter": 12,
            "verse": 14,
            "text": "ߊ߬ߟߎ߬ ߞߊ߲߫ ߸ ߞߏ߫ ߣߌ߫ ߥߘߊ ߞߵߊ߬ ߘߊߥߎ߲߫ ߒ߬ߠߎ߫ ߖߡߊ߬ߓߊ ߢߣߊ߫ ߸ ߏ ߕߎ߬ߡߊ ߒ߬ߠߎ߫ ߟߋ߫ ߓߣߐ߬ߓߊ߰ߕߐ ߟߎ߬ ߘߌ߫ ߛߊ߫ ߞߍ߬؟"
        },
        {
            "chapter": 12,
            "verse": 15,
            "text": "ߊ߬ߟߎ߬ ߥߊߣߍ߲ ߊ߬ ߘߌ߫ ߸ ߊ߬ߟߎ߫ ߞߵߊ߬ߟߎ߬ ߟߊߘߍ߬ ߞߏ߫ ߊ߬ߟߎ߬ ߦߴߊ߬ ߓߌ߬ߟߊ߬ ߟߊ߫ ߞߐ߬ߟߐ߲ ߥߎߟߎ߲ ߠߎ߬ ߘߐ߫ ، ߊ߲ ߞߊ߬ ߦߟߌߘߏ߲ ߞߍ߫ ߊ߬ ߟߊ߫ ߏ߬ ߕߎ߬ߡߊ ߟߋ߬ ߸ ߒ ߞߏ߫ ߌ ߘߌߣߵߊ߬ߟߎ߬ ߟߊ߫ ߞߏߢߊ ߣߌ߲߬ ߖߐ߲ ߠߊߓߐ߫ ߊ߬ߟߎ߫ ߡߊ߬ ߟߏ߲ ߘߏ߫ ߸ ߞߵߊ߬ ߕߘߍ߬ ߊ߬ߟߎ߬ ߦߟߌ߫ ߕߍ߫ ߊ߬ ߟߊ߫"
        },
        {
            "chapter": 12,
            "verse": 16,
            "text": "ߊ߬ߟߎ߫ ߣߊ߬ ߘߴߊ߬ߟߎ߫ ߝߊ߬ ߕߘߍ߬ ߥߎ߬ߙߊ ߟߊ߫ ߞߊ߬ߛߌ ߘߌ߫"
        },
        {
            "chapter": 12,
            "verse": 17,
            "text": "ߊ߬ߟߎ߬ ߞߊ߲߫ ߞߏ߫ ߊ߲ ߝߊ߬ ߸ ߊ߲ ߕߊ߯ ߘߊ߫ ߓߏ߬ߙߌ߬ ߘߐ߬ߞߢߊ ߟߋ߬ ߟߊ߫ ߸ ߞߊ߬ ߦߛߎߝߎ߫ ߕߏ߫ ߊ߲ ߓߟߏߝߋ߲ ߠߎ߫ ߞߎ߲߬ߠߊ߫ ، ߏ߬ ߞߍ ߥߘߊ ߞߵߊ߬ ߘߊߥߎ߲߫ ، ߌߟߋ ߘߏ߲߬ ߕߍߣߊ߬ ߟߊ߫ ߟߊ߫ ߒ߬ߠߎ߬ ߟߊ߫ ߸ ߤߟߴߊ߲ ߞߍ߫ ߘߊ߫ ߕߎ߬ߢߊ߬ ߟߊ߫"
        },
        {
            "chapter": 12,
            "verse": 18,
            "text": "ߊ߬ߟߎ߫ ߣߊ߬ ߘߊ߫ ߥߎߦߊ߫ ߖߋߟߌ ߘߴߊ߬ ߟߊ߫ ߘߙߌ߬ߞߌ ߟߊ߫ ، ߊ߬ߟߎ߫ ߝߊ߬ ߞߊ߲߫ ߞߏ߫ ߒ߬ߒ߬ߒ߯ ߸ ߊߟߎ߫ ߣߌ ߟߎ߫ ߟߋ߬ ߓߘߊ߫ ߣߌ߲߬ ߞߏߢߊ ߘߐߓߍ߲߬ ߕߎ߲߫ ، ߡߎ߬ߢߎ߲ ߠߋ߫ ߞߏ߬ߣߌ߲߬ ߞߊ߫ ߢߌ߲߬ ߸ ߘߍ߲߬ߡߍ߲߬ߠߌ߲ ߘߏ߲߬ ߦߋ߫ ߢߌߣߌ߲ߕߊ ߘߌ߫ ߊߟߊ߫ ߟߋ߬ ߟߊ߫ ߊߟߎ߫ ߟߊ߫ ߡߊ߲߬ߞߕߎ߬ߒ߬ߞߊ߲߬ߠߊ ( ߟߎ߫ ) ߡߊ߬"
        },
        {
            "chapter": 12,
            "verse": 19,
            "text": "ߘߊ߬ߡߊ߲߬ߛߊ߫ ߸ ߕߊ߯ߡߊ߫ ߛߘߍ ߘߏ߫ ߣߊ߬ ߘߊ߫ ، ߏ߬ ߟߎ߫ ߞߵߊ߬ߟߎ߬ ߟߊ߫ ߖߌ߫ ߕߟߊ ߞߋߟߦߊ߫ ، ߏ ߣߵߊ߬ ߟߊ߫ ߖߟߎ߬ߝߍ ߟߊߖߌ߰ ߟߊ ߕߋ߲߬ ، ߊ߬ ߞߊ߲߫ ߞߏ߫ ߊ߬ߛߐߍ ߒ ߕߊ߫ ߗߍ߬ߓߊ߬ߟߋ߲߬ߣߍ߲߫߹ ߓߊ߬ߙߌ߬ ߊ߬ߟߎ߫ ߞߵߊ߬ ߟߊ߫ ߞߏ ߜߎ߲߬ߘߎ߫ ߞߵߊ߬ ߞߍ߫ ߞߙߊ߬ߖߊߥߏ ߘߌ߫ ، ߊߟߊ߫ ߘߏ߲߬ ߞߵߊ߬ߟߎ߬ ߗߋߥߊߟߌ ߟߎ߬ ߟߐ߲߫"
        },
        {
            "chapter": 12,
            "verse": 20,
            "text": "ߊ߬ߟߎ߫ ߞߵߊ߬ ߝߋ߬ߙߋ߫ ߏ߬ ߟߎ߫ ߡߊ߬ ߛߐ߲߬ߞߐ߬ߣߍ߲߫ ߠߊ߫ ، ߘߙߐߡߍ߫ ߦߙߌߞߕߊ߫ ߘߊ߲ߘߐߣߍ߲߫ ، ߓߊ ߊ߬ߟߎ߫ ߓߊ߲߬ߣߍ߲߫ ߠߋ߫ ߕߍ߬ߘߍ߫ ߊ߬ ߘߐ߫ ߛߍߣߍ߲߬ ߝߋߎ߫"
        },
        {
            "chapter": 12,
            "verse": 21,
            "text": "ߡߍ߲ ߞߵߊ߬ ߛߊ߲߬ ߡߌߛߌ߬ߙߊ߲߬ ߸ ߏ߬ ߞߵߊ߬ ߝߐ߫ ߊ߬ ߡߏ߬ߛߏ ߦߋ߫ ߞߏ߫ ߣߌ߲߬ ߠߊߘߌߦߊ߫ ߸ ߛߴߊ߬ ߘߴߊ߲ ߡߎߣߊ߲ߝߊ߲߫ ߸ ߥߟߴߊ߲ ߧߴߊ߬ ߞߍ߫ ߒ߬ ߘߋ߲߫ ߘߌ߫ ، ߒ߬ߓߵߊ߲ ߞߊ߬ ߦߛߎߝߎ߫ ߡߝߊ߫ ߖߡߊ߬ߣߊ ߞߣߐ߫ ߕߋ߲߬ ߠߋ߬ ߸ ߛߴߊ߲ ߘߌߣߵߊ߬ ߟߊߟߐ߲ߠߌ߲߫ ( ߞߏ߫ ߣߊ߬ߕߐ ) ߞߎߡߊ ߟߎ߬ ߞߘߐߡߊߖߊ߲ ߘߏ߫ ߟߎ߫ ( ߢߊߝߐ ) ߟߊ߫ ، ߊߟߊ߫ ߘߏ߲߬ ߛߋ߫ ߟߴߊ߬ ߟߊ߫ ߞߏ߫ ߞߍߕߊ ߟߊ߫ ߟߋ߬ ߛߎߋ߯ ߸ ߓߊ߬ߙߌ߬ ߡߐ߱ ߝߊ߲߬ߓߊ ߟߋ߬ ߕߴߏ߬ ߟߐ߲߫ ߠߊ߫"
        },
        {
            "chapter": 12,
            "verse": 22,
            "text": "ߕߎ߬ߡߊ ߡߍ߲ ߊ߬ ߛߋ߫ ߘߴߊ߬ ߟߊ߫ ߞߐ߮ ߥߊ߯ߕߌ ߡߊ߬ ߸ ߊ߲ ߞߵߊ߬ ߛߐ߫ ߞߕߌߦߊ ( ߥߘߋ߬ߥߘߋ߬ߟߌ ) ߣߌ߫ ߟߐ߲ߠߌ߲ ߠߊ߫ ، ߒ߬ߓߊ߬ ߊ߲ ߧߋ߫ ߢߊ߬ߓߊ߮ ߟߎ߫ ߛߙߊ߬ ߟߊ߫ ߕߋ߲߬ ߠߋ߬"
        },
        {
            "chapter": 12,
            "verse": 23,
            "text": "ߊ߬ ߦߋ߫ ߡߏ߬ߛߏ ߡߍ߲ ߠߊ߫ ߓߏ߲ ߠߊ߫ ߸ ߏ ߣߊ߬ ߘߴߊ߬ ߟߊߢߌߣߌ߲߫ ߊ߬ ߖߍ߬ߘߍ ߡߊ߬ ߸ ߞߊ߬ ߘߊ ߟߎ߬ ߕߎ߲߯ ، ߞߵߊ߬ ߝߐ߫ ߊ߬ ߦߋ߫ ߞߏ߫ ߤߍ߲߬ ، ߒ ߓߘߊ߫ ߒ ߖߘߍ߬ ߘߴߌ ߡߊ߬ ، ߊ߬ ߞߵߊ߬ ߖߋ߬ߓߌ߬ ߞߏ߫ ߊߟߊ߫ ߒ ߕߊ߲߬ߞߊ߲߫߹ ߓߊ ߒ ߡߊߕߌ߮ ߓߘߊ߫ ߒ ߠߊߘߌߦߊ߫ ߘߋ߬ ، ߊ߬ ߘߏ߲߬ ߸ ߕߐ߬ߢߍ߰ߒߕߋ ߟߎ߬ ߕߍߣߊ߬ ߛߎߘߊ߲߫ ߠߊ߫"
        },
        {
            "chapter": 12,
            "verse": 24,
            "text": "ߡߏ߬ߛߏ ߞߵߊ߬ ߣߌ ߟߴߊ߬ ߞߊ߲߬ ، ߊ߬ ߝߣߊ߫ ߞߵߊ߬ ߣߌ ߟߊ߫ ߡߏ߬ߛߏ ߞߊ߲߬ ߸ ߝߏ߫ ߊ߬ ߣߵߊ߬ ߡߊ߰ߙߌ ߟߊ߫ ߘߊ߬ߟߎ ߦߋ ߡߍ߲ ߞߍ߫ ߟߊ߫ ، ߊ߲ ߘߏ߲߬ ߞߵߏ߬ ߟߊߥߟߌ߬ ߡߍ߲ ߡߊ߬ ߸ ߒ ߞߏ߫ ߛߴߊ߲ ߘߴߊ߬ ߡߊߓߐ߫ ߖߎ߯ߡߊ߲ ߣߌ߫ ߖߊߕߐߦߊ ߟߊ߫ ، ߓߊߏ߬ ߊ߲ ߠߊ߫ ߖߐ߲߬ ߓߎ߰ߓߎ߰ߣߍ߲ ߠߎ߬ ߘߏ߫ ߟߋ߬"
        },
        {
            "chapter": 12,
            "verse": 25,
            "text": "ߊ߬ߟߎ߫ ߝߌ߬ߟߊ ߥߊ߫ ߘߊ߫ ߞߐ߲߰ ߘߊ ߡߊ߬ ߡߍ߲ߞߍ߭ ߸ ߡߏ߬ߛߏ ߞߵߊ߬ ߟߊ߫ ߘߙߌ߬ߞߌ ߝߙߴߊ߬ ߞߕߐ߫ ، ߊ߬ߟߎ߫ ߞߵߊ߬ ߛߏߕߌ߮ ߕߘߍ߬ ߘߊ ߟߊ߫ ، ߡߏ߬ߛߏ ߞߊ߲߫ ߞߏ߫ ߡߍ߲ ߓߊ߯ ߛߐ߲߬ ߖߎ߮ ߟߐ߬ ߌ ߟߊ߫ ߘߋ߲ߓߦߊ ߡߊ߬ ߸ ߏ߬ ߛߊ߬ߙߊ ߦߋ߫ ߡߎ߲߬ ߘߌ߫؟ ߸ ߝߏ߫ ߞߵߊ߬ ߓߌ߬ߟߊ߬ ߥߛߎ ߟߊ߫ ߞߍ߬ ߸ ߥߟߊ߫ ߞߊ߬ ߖߊ߲߰ߞߕߊ߬ ߘߌߡߌ߲ߣߍ߲߫ ߟߴߊ߬ ߞߊ߲߬߹"
        },
        {
            "chapter": 12,
            "verse": 26,
            "text": "ߦߛߎߝߎ߫ ߞߊ߲߫ ߸ ߞߏ߫ ߊ߬ߟߋ ߟߋ߫ ߞߊ߬ ߒ ߠߊߢߌߣߌ߲߫ ߒ ߖߍ߬ߘߍ ߡߊ߬ ߞߟߋ߫ ، ߛߙߋߦߊ ߟߊߟߐ߬ ߘߊ߫ ߡߏ߬ߛߏ ߖߍ߬ߘߍ ߓߘߊߡߐ߮ ߘߏ߫ ߓߟߏ߫ ߸ ߞߏ߫ ߣߴߊ߬ ߟߊ߫ ߘߙߌ߬ߞߌ ߝߙߊߣߍ߲߫ ߞߍ߫ ߘߴߊ߬ ߢߍߕߐ߫ ߸ ߕߎ߬ߢߊ ߡߏ߬ߛߏ ߟߋ߫ ߝߍ߬ ߏ߬ ߘߐ߫ ߸ ߊ߬ߟߋ ߟߋ߬ ߥߎߦߊ߫ ߕߌ߮ ߘߌ߫"
        },
        {
            "chapter": 12,
            "verse": 27,
            "text": "ߣߴߊ߬ ߟߊ߫ ߘߙߌ߬ߞߌ ߘߏ߲߬ ߝߙߊߣߍ߲߫ ߞߍ߫ ߘߴߊ߬ ߞߕߐ߫ ߸ ߥߎߦߊ ߡߏ߬ߛߏ ߟߋ߫ ߝߍ߬ ߏ߬ ߘߐ߫ ߸ ߊ߬ߟߋ ߟߋ߫ ߕߎ߬ߢߊ߬ ߕߌ߮ ߘߌ߫"
        },
        {
            "chapter": 12,
            "verse": 28,
            "text": "ߊ߬ ߣߵߊ߬ ߟߊ߫ ߘߙߌ߬ߞߌ ߝߙߊߣߍ߲ ߦߋ߫ ߟߴߊ߬ ߞߕߐ߫ ߸ ߊ߬ ߞߊ߲߫ ߞߏ߫ ߣߌ߲߬ ߦߴߊߟߎ ߡߏ߬ߛߏ ߟߎ߫ ߘߊ߬ߓߊߙߌ ߘߏ߫ ߟߋ߬ ߘߌ߫ ߓߏ߬ ߸ ߓߊ ߊߟߎ߫ ߘߊ߬ߓߊߙߌ ߓߏ߲߬ߓߊ߬ߓߊ ߟߋ߬"
        },
        {
            "chapter": 12,
            "verse": 29,
            "text": "ߞߏ߫ ߤߍ߲߬ ߌߟߋ߬ ߦߛߎߝߎ߫ ߸ ߌߟߋ ߌ ߞߐߘߏ߲߬ ߞߏ ߢߌ߲߬ ߠߊ߫ ، ߌߟߋ ߡߏ߬ߛߏ ߦߋ߫ ߦߝߊ߬ ߢߌߣߌ߲ ߞߴߌ ߖߟߎ߬ߡߎ߲ ߠߊ߫ ، ߓߊ ߌߟߋ ߟߋ߫ ߝߎ߬ߕߎ߲߬ߕߌ߬ߟߊ ߟߎ߬ ߘߏ߫ ߘߌ߫"
        },
        {
            "chapter": 12,
            "verse": 30,
            "text": "ߡߏ߬ߛߏ ߟߎ߫ ߞߵߊ߬ ߝߐ߫ ߘߎ߱ ߞߣߐ߫ ߸ ߞߏ߫ ߛߌ߬ߘߌ߲߬ߞߊ߲ ߡߏ߬ߛߏ ߟߋ߫ ߣߵߊ߬ ߟߊ߫ ߓߏ߲ߠߊߘߋ߲ ߟߊߢߌߣߌ߲߫ ߠߴߊ߬ ߖߍ߬ߘߍ ߡߊ߬ ߸ ߞߊ߬ ߤߌߟߍ߫ ߏ߬ ߝߍ߬ ߡߍߣߍ߲ߎ߲߫ ، ߊ߲ߠߎ߬ ߢߊ߯ ߊ߬ ߟߊ߫ ߝߟߌ߬ ߘߐ߬ߜߍ߫ ߟߋ߬ ߘߐ߫ ߣߌ߲߬ ߘߋ߬"
        },
        {
            "chapter": 12,
            "verse": 31,
            "text": "ߊ߬ ߣߵߏ߬ ߟߎ߬ ߟߊ߫ ߡߊ߬ߓߙߎ߬ߕߟߌ߬ ߞߊ߲ ߡߍ߲߫ ߠߊ ߸ ߊ߬ ߞߊ߬ ߞߋߟߊ ߟߐ߬ ߊ߬ߟߎ߫ ߡߊ߬ ߸ ߞߊ߬ ߛߍ߲߬ߓߍ߬ߟߊ߲߬ ߘߐߓߍ߲߬ ߊ߬ߟߎ߬ ߦߋ߫ ، ߞߊ߬ ߡߎ߬ߙߎ ߘߏ߲߬ ߊ߬ ߞߋ߬ߟߋ߲߬ߞߋ߬ߟߋ߲߬ߣߊ ߓߟߏ߫ ߸ ߞߵߊ߬ ߝߐ߫ ( ߦߛߎߝߎ߫ ߡߊ߬ ) ߸ ߞߏ߫ ߓߐ߫ ߌ ߦߋ߫ ߥߴߊ߬ߟߎ߬ ߢߊߞߘߐ߫ ߛߊ߫ ، ߊ߬ߟߎ߬ ߢߊ ߟߴߊ߬ ߞߊ߲߬ ߸ ߊ߬ߟߎ߬ ߞߓߊ߫ ߘߴߊ߬ ߟߊ߫ ߓߊߞߍ߫ ، ߊ߬ߟߎ߫ ߞߵߊ߬ߟߎ߬ ߕߍ߮ ߟߎ߬ ߘߐߢߋߙߋ߲ߞߎ߫ ߸ ߞߵߊ߬ ߝߐ߫ ߞߏ߫ ߤߋ߯ߦߌ߬ ߸ ߊߟߊ߫ ߛߋߣߍ߲߫߹ ߣߌ߲߬ ߕߍ߫ ߊߘߡߊ߫ ߘߌ߫ ߸ ߣߌ߲߬ ߕߍ߫ ߝߏߦߌ߬ ߘߌ߫ ߝߏ߫ ߞߋ߲ߛߐ߲߫ ( ߗߋ߲߰ ) ߞߊ߬ߡߙߊ߬ߒߞߋ"
        },
        {
            "chapter": 12,
            "verse": 32,
            "text": "ߊ߬ߟߋ߬ ߡߏ߬ߛߏ ߞߊ߲߫ ߞߏ߫ ߒ߬ߓߵߊߟߎ߫ ߣߊ߬ ߒ ߖߙߊ߬ߞߌ߬ ߟߊ߫ ߡߍ߲ ߠߊ߫ ߞߏ ߘߐ߫ ߖߐ߫ ߸ ߏ߬ ߟߋ ߣߌ߲߬ ، ߒߠߋ ߟߋ߬ ߜߎ ߞߵߊ߬ ߟߊߢߌߣߌ߲߫ ߊ߬ ߖߍ߬ߘߍ ߡߊ߬ ߸ ߊ߬ ߘߏ߲߬ ߞߵߊ߬ ߖߘߍ߬ ߟߊߕߊ߲߬ߞߊ߫ ، ߓߊ߬ߙߌ߬ ߒ ߧߴߊ߬ ߞߐ߫ ߡߍ߲ ߘߐ߫ ߣߴߊ߬ ߡߴߏ߬ ߞߍ߫ ߸ ߊ߬ ߘߌ߫ ߘߏ߲߬ ߥߛߎ ߟߊ߫ ߸ ߊ߬ ߣߴߊ߬ ߘߌ߫ ߞߍ߫ ߘߐ߯ߦߊߓߊ߯ߕߐ ߟߎ߬ ߘߏ߫ ߘߌ߫"
        },
        {
            "chapter": 12,
            "verse": 33,
            "text": "(ߦߛߎߝߎ߫ ߘߎߓߊ߫ ߘߊ߫ ߞߏ߫ ) ߒ ߡߊ߰ߙߌ ߸ ߊ߬ߟߎ߬ ߦߋ߫ ߒ ߞߟߌ߫ ߟߊ߫ ߡߍ߲ ߡߊ߬ ߣߌ߲߬ ߸ ߥߛߎ߫ ( ߟߊ߫ ߘߏ߲ ) ߠߋ߬ ߘߌߡߊ߲߫ ߒߠߋ ߦߋ߫ ߏ߬ ߘߌ߫ ߸ ߣߴߌ ߘߏ߲߬ ߡߴߊ߬ߟߎ߬ ߟߊ߫ ߘߊ߬ߓߊߙߌ ߞߎ߲߬ߓߐ߫ ߒ ߞߊ߲߬ ߸ ߒ ߘߌ߫ ߤߌߟߍ߫ ߊ߬ߟߎ߫ ߝߍ߬ ߸ ߞߊ߬ ߒ ߞߍ߫ ߞߏߙߏ߲ߧߊ߫ ߞߍߟߊ ߟߎ߬ ߘߏ߫ ߘߌ߫"
        },
        {
            "chapter": 12,
            "verse": 34,
            "text": "ߊ߬ ߡߊ߰ߙߌ ߞߵߊ߬ ߟߊ߫ ߘߎߓߊ ߏ߬ ߟߋ ߟߊߓߌ߫ ߸ ߞߊ߬ ߡߏ߬ߛߏ ߟߎ߫ ߘߊ߬ߓߊߙߌ ߞߎ߲߬ ߓߐ߫ ߊ߬ ߞߊ߲߬ ߝߋߎ߫ ߸ ߓߊߏ߬ ߊߟߊ߫ ߟߋ߬ ߡߍ߲ߠߌ߲ߠߊ߫ ߟߐ߲ߠߌ߲ߠߊ ߘߌ߫"
        },
        {
            "chapter": 12,
            "verse": 35,
            "text": "ߊ߬ߟߎ߫ ߣߊ߬ ߘߴߊ߬ ߝߊ߰ߡߎ߲߬ ( ߊ߬ ߟߊߜߍ ) ߘߊ߬ߟߎ ߟߎ߬ ߦߋߣߍ߲ ߞߐ߫ ߸ ߞߏ߫ ߞߵߊ߬ ߘߏ߲߬ ߥߛߎ ߟߊ߫ ߡߎߣߎ߲߬ ߛߊߣߌ߬ ߥߊ߯ߕߌ߫ ߕߍ߫"
        },
        {
            "chapter": 12,
            "verse": 36,
            "text": "ߝߎߣߎ߲ߞߋ߫ ߝߌ߬ߟߊ߫ ߘߏ߲߬ ߘߴߊ߬ ߝߍ߬ ߥߛߎ ߟߊ߫ ߸ ߏ߬ ߞߋߟߋ߲ ߞߊ߲߫ ߊ߬ ߡߊ߬ ߸ ߞߏ߫ ߒ ߛߌ߬ߓߏ߬ߣߍ߲߬ ߒ ߧߋ߫ ߘߐ߬ߟߐ ߘߐߓߌߘߌ߲ ߞߊ߲߬ ، ߊ߬ ߕߐ߬ ߞߋߟߋ߲ ߞߊ߲߫ ߸ ߞߏ߫ ߒߠߋ ߛߌ߬ߓߏ߬ߣߍ߲߫ ߠߋ߬ ߓߙߎߘߍ߯ ߘߏߣߌ߲ ߦߋ߫ ߒ ߞߎ߲߬ ߸ ߞߐ߬ߣߐ ߟߎ߬ ߦߋ߫ ߘߏ߫ ߘߊߥߎ߲߫ ߠߴߏ߬ ߘߐ߫ ߛߐ߲߬ ، ߛߌ߬ߓߏ ߏ߬ ߟߎ߫ ߝߊ߬ߛߊߙߌ ߝߐ߫ ߒ߬ ߧߋ߫ ߖߊ߰ߣߌ߫ ، ߓߊ ߊ߲ߠߎ߬ ߢߊ߯ ߌ ߟߊ߫ ߡߐ߰ ߢߌߡߊ ߟߎ߬ ߘߏ߫ ߟߋ߬ ߘߌ߫"
        },
        {
            "chapter": 12,
            "verse": 37,
            "text": "‹ ߦߛߎߝߎ߫ › ߞߊ߲߫ ߸ ߞߏ߫ ߛߎ߬ߡߊ߲߬ ߛߌ߫ ߕߍߣߵߊߟߎ߫ ߡߵߊߟߎ߫ ߝߌ߬ߟߊ ߓߊߟߏ ߘߌ߫ ߸ ߝߏ߫ ߒ ߧߴߏ߬ ߛߎ߮ ߝߐ߫ ߊߟߎ߫ ߦߋ߫ ߡߎߣߎ߲߬ ߸ ߞߊ߬ ߞߐ߲߰ ߊ߬ ߣߊ߭ ߢߍ߫ ߊߟߎ߫ ߡߊ߬ ، ߒ߬ߓߊ߬ ߒߠߋ ߡߊ߰ߙߌ ߣߊ߬ ߒ ߠߊߟߐ߲ߠߌ߲߫ ߠߊ߫ ߞߏ ߡߍ߲ ߠߎ߬ ߟߊ߫ ߸ ߏ߬ ߟߎ߬ ߘߏ߫ ߟߴߏ߬ ߘߌ߫ ߸ ߓߊߏ߬ ߒߠߋ ߣߊ߬ ߡߌ߬ߙߌ߲߬ߘߌ߬ ߟߎ߫ ߟߋ߬ ߟߊ߫ ߣߊߡߎ߲ ߕߏ߫ ߟߊ߫ ߦߋ߲߬ ߸ ߡߍ߲ ߠߎ߬ ߕߍ߫ ߘߍ߲߬ߞߣߍ߬ߦߊ߬ ߟߴߊߟߊ߫ ߡߊ߬ ߸ ߊ߬ ߣߴߊ߬ߟߎ߫ ߓߊ߲߬ߣߍ߲߬ ߟߊߞߌߙߊ߫ ߞߏ ߡߊ߬"
        },
        {
            "chapter": 12,
            "verse": 38,
            "text": "ߒ ߞߊ߬ ߒ ߝߊ߬ ߟߎ߫ ߟߋ߬ ߟߊ߫ ߣߊߡߎ߲ ߠߊߓߊ߬ߕߏ߬ ߸ ߣߊߟߌ߬ߡߎ߲߫ ߌߓߎ߬ߙߊ߬ߤߌߡߊ߫ ߣߌ߫ ߌߛߌ߬ߤߊ߯ߞߊ߫ ߣߌ߫ ߦߊ߰ߞߎߓߊ߫ ߘߌ߫ ، ߊ߬ ߕߍ߫ ߓߍ߲߬ ߒ߬ߠߎ߫ ߡߊ߬ ߊ߲ ߧߋ߫ ߝߏߦߌ߫ ߝߙߊ߬ ߊߟߊ߫ ߡߊ߬ ، ߏ߬ ߘߏ߲߬ ߦߴߊߟߊ߫ ߟߊ߫ ߢߊ߬ߒߡߊ߭ ߘߏ߫ ߟߋ߬ ߘߌ߫ ߒ߬ߠߎ߫ ߞߊ߲߬ ߸ ߊ߬ ߣߌ߫ ߡߐ߱ ߓߍ߯ ߞߊ߲߬ ، ߓߊ߬ߙߌ߬ ߡߐ߱ ߝߊ߲߬ߓߊ ߟߋ߬ ߕߍ߫ ߞߏߢߌߡߊߟߐ߲߫ ߠߊ߫"
        },
        {
            "chapter": 12,
            "verse": 39,
            "text": "ߞߏ߫ ߒ ߥߛߎߟߊߢߐ߲߯ ߝߌ߬ߟߊ ߸ ߦߊ߯ߟߊ߫ ߡߊ߰ߙߌ߬ ߛߌߦߊߡߊ߲߫ ߓߐߣߍ߲߫ ߢߐ߲߰ߡߊ ߟߎ߬ ߸ ߏ߬ ߟߎ߫ ߟߋ߫ ߝߌ߬ߛߊ߫ ߓߊ߬ ߥߟߴߊߟߊ߫ ߞߎ߲߬ߞߋߟߋ߲߫ ߞߘߊߡߊߟߌߟߊ؟"
        },
        {
            "chapter": 12,
            "verse": 40,
            "text": "ߒ߬ߓߵߊߟߎ߫ ߕߍ߫ ߝߏߦߌ߫ ߓߊ߬ߕߏ߬ ߟߊ߫ ߞߵߊߟߊ߫ ߕߏ߫ ߝߏ߫ ߕߐ߮ ߟߎ߬ ߸ ߊߟߎ߫ ߣߴߊߟߎ߫ ߝߊ߬ ߟߎ߫ ߣߊ߬ ߡߍ߲ ߠߎ߬ ߕߐ߯ߟߊ߫ ߟߊ߫ ، ߞߵߊ߬ ߕߘߍ߬ ߊߟߊ߫ ߡߴߊ߬ߟߎ߫ ߘߊ߬ߟߎ߬ ߛߌ߫ ߟߊߖߌ߰ ، ߞߕߌ ߘߏ߲߬ ߕߍ߫ ߝߏߦߌ߬ ߕߊ߫ ߘߌ߫ ߝߏ߫ ߊߟߊ߫ ، ߏ ߣߊ߬ ߖߡߊ߬ߙߌ߬ߟߌ ߞߍ߫ ߟߊ߫ ߞߏ߫ ߊߟߎ߫ ߞߊߣߊ߬ ߝߏߦߌ߫ ߓߊ߬ߕߏ߬ ߝߏ߫ ߊ߬ߟߋ߬ ، ߓߊ ߏ߬ ߟߋ ߘߌ߯ߣߊ߫ ߕߋߟߋ߲ߣߍ߲ ߘߌ߫ ، ߓߊ߬ߙߌ߬ ߡߐ߱ ߝߊ߲߬ߓߊ ߟߋ߬ ߕߴߏ߬ ߟߐ߲߫ ߠߊ߫"
        },
        {
            "chapter": 12,
            "verse": 41,
            "text": "ߞߏ߫ ߒ ߥߛߎߟߊߢߐ߲߯ ߝߌ߬ߟߊ ߸ ߊߟߎ߫ ߝߌ߬ߟߊ ߞߋߟߋ߲ ߸ ( ߏ߬ ߟߊ߫ ߛߌ߬ߓߏ ߞߘߐ ߟߋ߬ ߞߏ߫ ) ߏ߬ ߘߌߣߵߊ߬ ߡߊߕߌ߮ ߟߊߡߌ߲߬ ߘߐ߬ߟߐ ߟߊ߫ ( ߞߏߞߎߘߊ߫ ) ، ߊ߬ ߕߐ߬ ߞߋߟߋ߲ ߛߊ߫ ߸ ( ߏ߬ ߕߊ ߞߘߐ ߟߋ߬ ߞߏ߫ ) ߏ߬ ߘߌߣߊ߬ ߓߊߙߊ߲ߕߏ߫ ߸ ߞߐ߬ߣߐ ߟߎ߬ ߘߌ߫ ߘߏ߫ ߘߊߥߎ߲߫ ߊ߬ ߞߎ߲߭ ߘߐ߫. ߞߏߢߊ ߓߘߊ߫ ߓߊ߲߫ ߟߊߕߍ߰ ߟߊ߫ ߸ ߊߟߎ߫ ߣߊ߬ ߢߌ߬ߣߌ߲߬ߞߊ߬ߟߌ ߞߍ߫ ߟߊ߫ ߡߍ߲ ߘߐ߫"
        },
        {
            "chapter": 12,
            "verse": 42,
            "text": "ߦߛߎߝߎ߫ ߞߵߊ߬ ߖߌ߰ ߞߏ߫ ߡߍ߲ ߞߛߌߕߐ߫ ߏ߬ ߝߌ߬ߟߊ ߘߐ߫ ߸ ߊ߬ ߞߵߊ߬ ߝߐ߫ ߏ߬ ߦߋ߫ ߸ ߞߏ߫ ߌ ߦߋ߫ ߒ ߞߏߝߐ߫ ߌ ߡߊߕߌ߮ ߦߋ߫ ، ߓߊ߬ߙߌ߬ ߜߍ߬ߘߍ ߞߵߊ߬ ߟߊߢߌ߬ߣߴߊ߬ ߖߍ߬ߘߍ ߡߊ߰ߙߌ ߞߏߝߐ ߞߐ߫ ، ߏ߬ ߞߍ ߦߛߎߝߎ߫ ߡߍ߲߫ ߘߊ߫ ߥߛߎ ߟߊ߫ ߛߊ߲߬ ߘߊ߲ߘߐ߫ ߞߘߐ߫"
        },
        {
            "chapter": 12,
            "verse": 43,
            "text": "ߡߊ߲߬ߛߊ ߣߊ߬ ߘߴߊ߬ ߝߐ߫ ߸ ߞߏ߫ ߒ ߛߌ߬ߓߏ߬ߣߍ߲߫ ߣߛߌ߬ߡߛߏ߫ ߕߟߐ߬ߣߍ߲߬ ߥߐߙߐ߲ߥߌ߬ߟߊ߬ ߟߊ߫ ߸ ߓߙߊߣߍ߲߫ ߥߐߙߐ߲ߥߌ߬ߟߊ߬ ߦߴߏ߬ ߟߎ߬ ߘߊߥߎ߲ ߞߊ߲߬ ، ߊ߬ ߣߌ߫ ߕߌ߲ߛߐ߲߫ ߘߏ߲ߓߏ߫ ߥߐߙߐ߲ߥߌ߬ߟߊ߬ ( ߝߣߊ߫ ) ߟߊ߫ ، ߊ߬ ߣߌ߫ ߘߏ߫ ߜߘߍ߫ ߟߎ߫ ߟߊ߫ ߸ ߏ߬ ߟߎ߫ ߖߊ߬ߣߍ߲ ߦߋ߫ ، ߤߍ߲߬ ߊߟߎ߬ ߞߏߟߊߕߍ߮ ߟߎ߬ ߸ ߊߟߎ߫ ߦߋ߫ ߒ ߖߋ߬ߓߌ߬ ߒ ߠߊ߫ ߛߌ߬ߓߏ ߣߌ߲߬ ߞߘߐ ߟߊ߫ ߞߟߋ߫ ߸ ߣߴߊߟߎ߫ ߞߍ߫ ߘߊ߫ ߛߌ߬ߓߏ߬ ߝߛߊ߬ߙߌ߬ߟߊ߫ ߟߎ߫ ߘߌ߫؟"
        },
        {
            "chapter": 12,
            "verse": 44,
            "text": "ߏ߬ ߟߎ߬ ߞߊ߲߫ ߞߏ߫ ߛߌ߬ߓߏ߬ ߞߙߌߞߙߊ ߟߎ߫ ߟߋ߬ ߣߌ߲߬ ، ߒ߬ߠߎ߫ ߘߏ߲߬ ߡߊ߫ ߛߌ߬ߓߏ߬ ߞߙߌߞߙߊ ߟߎ߫ ߝߊ߬ߛߊߙߌ߫ ߟߐ߲߫"
        },
        {
            "chapter": 12,
            "verse": 45,
            "text": "ߡߍ߲ ߞߛߌ߫ ߘߊ߫ ߥߛߎ߫ ߟߊ߫ ߡߐ߯ ߝߌ߬ߟߊ ߘߐ߫ ߸ ߏ ߞߵߊ߬ ߛߌߡߊ߫ ߥߊ߯ߕߌ߫ ߞߎߘߎ߲߫ ߞߐ߫ ߸ ߞߵߊ߬ ߝߐ߫ ߞߏ߫ ߒߠߋ ߘߴߊߟߎ߫ ߞߌ߬ߓߊ߬ߙߏ߫ ߊ߬ ߝߊ߬ߛߊߙߌ ߟߊ߫ ߸ ߊߟߎ߫ ߦߋ߫ ߒߠߋ ߞߋߟߦߊ߫"
        },
        {
            "chapter": 12,
            "verse": 46,
            "text": "(ߏ߬ ߕߊ߯ ߘߴߊ߬ ߝߐ߫ ߞߏ߫ ) ߦߛߎߝߎ߫ ߸ ߌߟߋ߬ ߕߎ߬ߢߊ߬ ߕߌ߮ ߸ ߊ߲ ߖߋ߬ߓߌ߬ ߣߛߌ߬ߡߛߏ߫ ߕߟߐ߬ߣߍ߲߬ ߥߐߙߐ߲ߥߌ߬ߟߊ߬ ( ߟߊ߫ ߛߌ߬ߓߏ ) ߘߐ߫ ߸ ߓߙߊߣߍ߲߫ ߥߐߙߐ߲ߥߌ߬ߟߊ߬ ߦߴߏ߬ ߟߎ߬ ߘߊߥߎ߲ ߞߊ߲߬ ، ߊ߬ ߣߌ߫ ߕߌ߲ߛߐ߲߫ ߘߏ߲ߓߏ߫ ߥߐߙߐ߲ߥߌ߬ߟߊ߬ ߟߊ߫ ، ߊ߬ ߣߌ߫ ߘߏ߫ ߜߘߍ߫ ߟߎ߫ ߟߊ߫ ߸ ߏ߬ ߟߎ߫ ߖߊ߬ߣߍ߲ ߦߋ߫ ، ( ߊ߲ ߖߋ߬ߓߌ߫ ߏ߬ ߟߎ߬ ߘߐ߫ ) ߸ ߛߊ߫ ߒ ߘߌ߫ ߛߊ߬ߦߌ߫ ߡߐ߱ ߟߎ߫ ߡߊ߬ ߸ ߛߴߊ߬ߟߎ߬ ߘߴߏ߬ ߟߐ߲߫"
        },
        {
            "chapter": 12,
            "verse": 47,
            "text": "‹ ߦߛߎߝߎ߫› ߞߊ߲߫ ߸ ߞߏ߫ ߊߟߎ߫ ߦߋ߫ ߛߍ߬ߣߍ ߞߍ߫ ߟߊ߫ ߛߊ߲߬ ߥߐߙߐ߲ߥߌ߬ߟߊ߫ ߕߎ߲߰ߣߍ߲߫ ߢߐ߲߰ߠߊ߫ ߟߋ߬ ߞߘߐ߫ ، ߊߟߎ߫ ߓߊ߯ ߡߍ߲ ߞߊ߬ ߏ߬ ߘߐ߫ ߸ ߊߟߎ߫ ߦߴߏ߬ ߕߏ߫ ߊ߬ ߕߌ߲ߛߐ߲ ߠߊ߫ ، ߝߏ߫ ߊߟߎ߫ ߓߊ߯ ߞߍ߫ ߕߜߋߣߍ߲ ߡߍ߲ ߘߊߥߎ߲߫ ߠߊ߫"
        },
        {
            "chapter": 12,
            "verse": 48,
            "text": "ߏ߬ ߟߋ ߞߐ߫ ߸ ߛߊ߲߬ ߞߐ߯ߟߐߡߊ߫ ߥߐߙߐ߲ߥߌ߬ߟߊ߬ ߘߌ߫ ߣߊ߬ ߸ ߏ߬ ߟߎ߬ ߘߴߊߟߎ߫ ߟߊ߫ ߢߍߛߌ߯ ߘߐߓߍ߲߬ߣߍ߲ ߓߍ߯ ߡߍ߬ߡߍ߬ ߸ ߝߏ߫ ߊߟߎ߫ ߦߋ߫ ߕߜߋߣߍ߲ ߡߍ߲ ߠߊߡߙߊ߬ ߟߊ߫"
        },
        {
            "chapter": 12,
            "verse": 49,
            "text": "ߒ߬ߓߊ߬ ߛߊ߲߬ ߜߘߍ߫ ߘߌ߫ ߣߊ߬ ߏ߬ ߞߐ߫ ߛߊ߫ ߸ ߡߐ߱ ߟߎ߬ ߘߌ߫ ߛߊ߲ߖߌߦߊ߫ ߡߍ߲ ߘߐ߫ ߸ ߊ߬ ߣߴߊ߬ߟߎ߬ ߘߌ߫ ߘߐ߬ߓߌ߬ߘߌ߲߬ߠߌ߲ ߞߍ߫ ߡߍ߲ ߘߐ߫"
        },
        {
            "chapter": 12,
            "verse": 50,
            "text": "ߡߊ߲߬ߛߊ ߞߊ߲߫ ߏ߬ ߘߐ߫ ߸ ߞߏ߫ ߊߟߎ߯ ߣߊ߬ ‹ ߊ߬ߟߋ߬ ߛߌ߬ߓߏ߬ ߝߛߊ߬ߙߌ߬ߟߊ › ߘߌ߫ ߒ ߡߊ߬ ߓߊ߫ ߸ ߗߋߘߋ߲ ߣߊ߬ߣߍ߲ ( ߦߛߎߝߎ߫ ߡߊ߬ ) ߸ ߊ߬ ߞߊ߲߫ ߏ ߡߊ߬ ߞߏ߫ ߛߊ߬ߦߌ߬ ߌ ߡߊߕߌ߮ ߡߊ߬ ߡߎߣߎ߲߬ ߸ ߌ ߦߴߊ߬ ߢߌ߬ߣߌ߲߬ߞߊ߬ ߞߏ߫ ߡߋ߬ߘߋ ߡߏ߬ߛߏ ߟߎ߫ ߟߌ߬ߤߟߊ ߘߌ߫ ߸ ߡߍ߲ ߠߎ߫ ߞߵߊ߬ߟߎ߬ ߕߍ߮ ߟߎ߬ ߘߐߢߋߙߋ߲ߞߎ߫؟ ߒߠߋ ߡߊߕߌ߮ ߞߏ߬ߣߌ߲ ߞߵߊ߬ߟߎ߫ ߘߊ߬ߓߊߙߌ ߟߐ߲߫ ߠߋ߫ ߘߋ߬"
        },
        {
            "chapter": 12,
            "verse": 51,
            "text": "‹ ߡߊ߲߬ߛߊ › ߞߊ߲߫ ߡߏ߬ߛߏ ߟߎ߫ ߡߊ߬ ߸ ߞߏ߫ ߊߟߎ߫ ߟߊ߫ ߞߏߢߊ ߞߍ߫ ߘߊ߫ ߘߌ߬ ߓߏ߲߰ ߸ ߊߟߎ߫ ߞߊ߬ ߦߛߎߝߎ߫ ߟߊߢߌߣߌ߲ ߡߍ߲ ߞߍ߫ ߊ߬ ߖߍ߬ߘߍ ߡߊ߬؟ ‹ ߡߏ߬ߛߏ › ߟߎ߬ ߞߊ߲߫ ߞߏ߫ ߤߋ߯ߦߌ߬ ߛߋ ߊߟߊ߫ ߦߋ߫߹ ߊ߲ ߡߊ߫ ( ߛߐ߲߬ ) ߖߎ߰ ߛߌ߫ ߟߐ߲߫ ‹ ߦߛߎߝߎ߫ › ߟߊ߫ ، ߛߌ߬ߘߌ߲߬ߞߊ߲ ߡߏ߬ߛߏ ߞߊ߲߫ ߞߏ߫ ߛߌߛߍ߲߬ ߸ ߕߎ߬ߢߊ ߓߘߊ߫ ߟߊ߲ߞߣߍߡߊ߫ ߸ ߒߠߋ ߟߋ߫ ߞߵߊ߬ ߟߊߢߌߣߌ߲߫ ߊ߬ ߖߍ߬ߘߍ ߡߊ߬ ، ߖߊ߯ߕߋ߬ ߸ ߊ߬ߟߋ ߟߋ߬ ߖߏ߫ ߕߌ߮ ߘߌ߫"
        },
        {
            "chapter": 12,
            "verse": 52,
            "text": "(ߦߛߎߝߎ߫ ߞߊ߲߫ ߞߏ߫ ߢߌ߬ߣߌ߲߬ߞߊ߬ߟߌ ) ߣߌ߲߬ ߞߎ߲߭ ߠߋ߬ ߸ ߛߴߊ߬ ߘߴߊ߬ ߟߐ߲߫ ߞߏ߫ ߒߠߋ ߡߴߊ߬ ߖߊ߲߬ߝߊ߫ ߘߏ߲߰ ߘߐ߫ ߸ ߊ߬ ߣߌ߫ ߞߏ߫ ߊߟߊ߫ ߕߍ߫ ߖߊ߲߬ߝߊ߬ߒߕߋ ߟߎ߫ ߘߊ߬ߓߊߙߌ ߞߊ߲ߘߊ߫ ߟߊ߫ ߡߎ߰ߡߍ߫"
        },
        {
            "chapter": 12,
            "verse": 53,
            "text": "ߒߠߋ ߡߊ߫ ߒ ߖߘߍ߬ ߣߌ ߟߊߜߍ߫ ( ߞߊ߲߫ ߝߐ߫ ߣߌ߲߬ ) ߘߋ߬ ، ߓߊ ߣߌ ߦߋ߫ ߖߡߊ߬ߙߌ߬ߟߊ߬ߓߊ߫ ߟߋ߬ ߘߌ߫ ߖߎ߯ߡߊ߲ ߠߊ߫ ، ߝߏ߫ ߒ ߡߊ߰ߙߌ ߓߊ߯ ߤߌߣߊ߫ ߡߍ߲ ߠߊ߫ ، ߓߊ ߒ ߡߊ߰ߙߌ ߦߋ߫ ߦߝߊ߬ߟߊ߫ ߘߌ߫ ߊ߰ ߤߌߣߟߊ߫ ߘߌ߫"
        },
        {
            "chapter": 12,
            "verse": 54,
            "text": "ߡߊ߲߬ߛߊ ߣߊ߬ ߘߴߊ߬ ߝߐ߫ ߞߏ߫ ߊߟߎ߫ ߣߵߊ߬ ߘߌ߫ ߒ ߡߊ߬ ߸ ߒ ߧߴߊ߬ ߞߍ߫ ߒ ߖߍ߬ߘߍ ߘߎ߲߬ߘߎ߬ߡߊ ߘߌ߫ ، ߊ߬ ߣߵߏ߬ ߞߎߡߊߢߐ߲߯ߦߊ߫ ߟߊ ߸ ߏ߬ ߞߊ߲߫ ߊ߬ ߡߊ߬ ߞߏ߫ ߌ ߡߝߊߣߍ߲߫ ߠߋ߬ ߒ߬ߠߎ߬ ߓߘߊ ߦߊ߲߬ ߓߌ߬ ߸ ߌ ߦߋ߫ ߟߊߒߠߊߒߕߋ߫ ߘߌ߫"
        },
        {
            "chapter": 12,
            "verse": 55,
            "text": "‹ ߦߛߎߝߎ߫ › ߞߊ߲߫ ߸ ߞߏ߫ ߒ߬ߓߊ߬ ߌ ߦߋ߫ ߒߠߋ ߓߌ߬ߟߊ߬ ߖߡߊ߬ߣߊ ߡߣߐ߬ߓߏ߲ ߠߎ߫ ߞߎ߲߬ߠߊ߫ ، ߓߊ ߒߠߋ ߦߋ߫ ߝߋ߲߫ ߠߊߕߊ߲ߞߟߊ߫ ߞߎߛߊ߲ ߠߋ߬ ߘߌ߫"
        },
        {
            "chapter": 12,
            "verse": 56,
            "text": "ߒ߬ߓߊ߬ ߊ߲ ߞߊ߬ ߦߛߎߝߎ߫ ߡߝߊ߫ ߖߡߊ߬ߣߊ ߞߣߐ߫ ߕߋ߲߬ ߠߋ߬ ߸ ߊ߬ ߦߴߊ߬ ߡߊߞߍ߫ ߦߋ߲߬ ߝߊ߲߭ ߓߍ߯ ߘߐ߫ ߸ ߡߍ߲ ߓߊ߯ ߊ߬ ߘߌߦߊ߫ ، ߊ߲ ߘߏ߲߬ ߦߋ߫ ߒ߬ ߠߊ߫ ߤߌߣߊ ߟߊߛߋ߫ ߟߊ߫ ߡߐ߰ ߟߋ߫ ߡߊ߬ ߸ ߡߍ߲ ߓߊ߯ ߒ߬ ߘߌߦߊ߫ ، ߞߏ߬ߣߵߊ߲ ߕߍ߫ ߢߊ߬ߓߊ߮ ߟߎ߫ ߛߊ߬ߙߊ ߕߌߢߍ߫ ߟߊ߫ ߝߋߎ߫"
        },
        {
            "chapter": 12,
            "verse": 57,
            "text": "ߟߊߞߌߙߊ߫ ߛߊ߬ߙߊ ߘߏ߲߬ ߦߋ߫ ߝߌ߬ߛߊ߫ ߏ߬ ߘߌ߫ ، ߓߊ߬ߙߌ߬ ߏ߬ ߦߋ߫ ߡߐ߰ ߟߋ߬ ߦߋ߫ ߡߍ߲ ߠߎ߫ ߘߍ߲߬ߞߣߍ߬ߦߊ߬ ߘߊ߫ ߸ ߊ߬ ߣߴߊ߬ߟߎ߬ ߞߍ߫ ߘߊ߫ ߝߊ߲ߕߊ߲ߞߟߊ ߟߎ߬ ߘߌ߫"
        },
        {
            "chapter": 12,
            "verse": 58,
            "text": "ߘߊ߬ߡߊ߲߬ߛߊ߫ ߸ ߦߛߎߝߎ߫ ߓߊߘߋ߲ ߠߎ߫ ߣߊ߬ ߘߊ߫ ، ߊ߬ߟߎ߫ ߘߏ߲߭ ߊ߬ ߞߊ߲߬ ߸ ߊ߬ ߞߵߊ߬ߟߎ߬ ߟߐ߲߫ ߞߵߊ߬ ߕߘߍ߬ ߊ߬ߟߎ߬ ߓߘߊ߫ ߝߟߌ߬ ߊ߬ ߡߊ߬ ߡߍߣߍ߲ߎ߲߫"
        },
        {
            "chapter": 12,
            "verse": 59,
            "text": "ߊ߬ ߣߵߊ߬ߟߎ߫ ߞߎ߲߬ߕߊ߰ߝߋ߲ ߠߎ߬ ߛߏ߯ߙߏ߫ ߟߊ ߸ ߊ߬ ߞߊ߲߫ ߞߏ߫ ߊߟߎ߫ ߦߋ߫ ߣߵߊߟߎ߫ ߝߊ߬ߘߋ߲߬ ߘߐ߯ߣߍ߲ ߘߌ߫ ߒ ߡߊ߬ ߘߋ߬ ، ߊߟߎ߫ ߡߴߊ߬ ߦߋ߫ ߒ ߧߋ߫ ߛߎߡߊ߲ߟߊ߲ ߠߝߊ߫ ߟߊ߫ ߸ ߊ߬ ߣߌ߫ ߒ ߧߋ߫ ߟߊ߬ߖߌ߬ߦߊ߬ߟߌ߬ߟߊ ߟߎ߬ ߘߐ߫ ߢߌ߬ߡߊ ߟߋ߬ ߘߌ߫؟"
        },
        {
            "chapter": 12,
            "verse": 60,
            "text": "ߣߴߊߟߎ߫ ߡߊ߫ ߣߊ߬ ( ߊߟߎ߫ ߘߐ߯ߣߍ߲ ) ߏ߬ ߘߌ߫ ߒ ߡߊ߬ ߸ ߛߎߡߊ߲ߠߌ߲߫ ߕߍ߫ ߊߟߎ߫ ߦߋ߫ ߒ ߓߘߊ ߏ߬ ߘߐ߫ ، ߊߟߎ߫ ߝߊ߲߭ ߞߊߣߵߊߟߎ߫ ߡߊߘߏ߲߬ ߒ ߠߊ߫ ߟߋ߬"
        },
        {
            "chapter": 12,
            "verse": 61,
            "text": "ߊ߬ߟߎ߬ ߞߊ߲߫ ߞߏ߫ ߊ߲ ߘߌߣߵߊ߬ ߢߌߣߴߊ߬ ߝߊ߬ ߟߊ߫ ߸ ߊ߲ ߘߏ߲߬ ߘߴߏ߬ ߞߍ߫ ߟߋ߬ ߘߍ߯"
        },
        {
            "chapter": 12,
            "verse": 62,
            "text": "‹ ߦߛߎߝߎ߫ › ߞߊ߲߫ ߊ߬ ߟߊ߫ ߝߎߣߎ߲ߞߋ ߟߎ߬ ߦߋ߫ ߸ ߞߏ߫ ߊߟߎ߫ ߦߴߊ߬ߟߎ߬ ߟߊ߫ ߞߙߊ߬ߖߊߥߏ ( ߛߐ߲߬ߞߐ ) ߟߎ߫ ߓߌ߬ߟߴߊ߬ߟߎ߬ ߟߊ߫ ߘߏ߬ߣߌ߲ ߠߎ߬ ߘߐ߫ ߸ ߛߴߊ߬ߟߎ߬ ߘߴߏ߬ ߟߐ߲߫ ߊ߬ߟߎ߬ ߓߊ߯ ߛߊ߬ߦߌ߫ ߊ߬ߟߎ߬ ߓߘߊߡߐ߮ ߟߎ߫ ߡߊ߬ ߕߎ߬ߡߊ ߡߍ߲ ، ߖߐ߲߬ߛߴߊ߬ߟߎ߬ ߘߴߊ߬ߟߎ߬ ߞߐߛߊ߬ߦߌ߲߬"
        },
        {
            "chapter": 12,
            "verse": 63,
            "text": "ߊ߬ߟߎ߫ ߛߊ߬ߦߌ߬ߣߍ߲ ߊ߬ߟߎ߫ ߝߊ߬ ߡߊ߬ ߸ ߊ߬ߟߎ߬ ߞߊ߲߫ ߞߏ߫ ߊ߲ ߝߊ߬ ߸ ߛߎߡߊ߲ߠߌ߲ ߓߘߊ߫ ߞߎ߬ߡߊ߲߬ߘߌ߫ ߒ߬ ߡߊ߬ ، ߏ߬ ߘߐ߫ ߸ ߌ ߦߴߊ߲ ߘߐ߯ߣߍ߲ ߓߌ߬ߟߴߊ߲ ߝߍ߬ ، ߏ߬ ߓߊ߯ ߞߍ߫ ߊ߲ ߘߌ߫ ߛߎߡߊ߲ߠߌ߲ ߛߐ߬ߘߐ߲߬ ، ߊ߲ ߘߏ߲߬ ߘߌ߫ ߞߍ߫ ( ߒ߬ ߘߐ߯ߣߍ߲ ) ߟߊߕߊ߲߬ߞߊ߬ߓߊ߮ ߟߎ߬ ߘߌ߫"
        },
        {
            "chapter": 12,
            "verse": 64,
            "text": "‹ ߊ߬ߟߎ߫ ߝߊ߬ › ߞߊ߲߫ ߸ ߞߏ߫ ߦߊ߯ߟߊ߫ ߒ ߘߴߊ߬ ߞߊ߬ߙߌ߬ߝߵߊߟߎ߫ ߟߊ߫ ߓߊ߬ ߦߏ߫ ߒ ߞߵߊ߬ ߓߊߞߋߟߋ߲ߡߊ ߞߊ߬ߙߌ߬ߝߵߊߟߎ߫ ߟߊ߫ ߢߊ ߡߍ߲ ߞߘߐ߬ߡߊ߲߫؟ ߒ߬ߞߊ߬ ߸ ߊߟߊ߫ ߟߋ߫ ߟߊ߬ߕߊ߲߬ߞߊ߬ߟߌ߬ߟߊ߬ ߢߌߡߊ ߘߌ߫ ߸ ߊ߬ߟߋ ߟߋ߫ ߘߏ߲߬ ߦߋ߫ ߤߌߣߟߊ ߟߎ߬ ߘߐ߫ ߤߌߣߟߊ ߘߌ߫"
        },
        {
            "chapter": 12,
            "verse": 65,
            "text": "ߊ߬ߟߎ߫ ߣߵߊ߬ߟߎ߬ ߓߟߏߝߋ߲ ߠߎ߬ ߟߊߞߊ߬ ߟߊ ߸ ߊ߬ߟߎ߫ ߞߵߊ߬ߟߎ߬ ߟߊ߫ ߞߙߊ߬ߖߊߥߏ ( ߛߐ߲߬ߞߐ ) ߟߎ߬ ߟߊߛߊ߬ߦߌ߬ߣߍ߲ ߦߴߊ߬ߟߎ߫ ߡߊ߬ ، ߊ߬ߟߎ߬ ߞߊ߲߫ ߞߏ߫ ߊ߲ ߝߊ߬ ߸ ߊ߲ ߧߋ߫ ߡߋ߬ߘߋ ߢߌߣߌ߲߫ ߠߊ߫ ߡߎ߬ߕߎ߲߬؟ ߊ߲ ߠߊ߫ ߞߙߊ߬ߖߊߥߏ ( ߛߐ߲߬ߞߐ ) ߟߎ߫ ߟߋ߬ ߟߊߛߊ߬ߦߌ߬ߣߍ߲߫ ߒ߬ ߡߊ߬ ߣߌ߲߬ ، ( ߊ߬ ߕߏ߫ ) ߒ߬ ߧߋ߫ ߥߊ߫ ߒ߬ ߘߏ߲߬ߞߏ ߟߎ߬ ߘߡߊߢߌߣߌ߲߫ ߸ ߒ߬ ߧߋ߫ ߒ߬ ߘߐ߯ߣߍ߲ ߞߣߐ߬ߜߍ߲߫ ، ߊ߬ ߣߌ߫ ߒ߬ ( ߠߊ߫ ߛߎߡߊ߲ߠߌ߲ ) ߦߋ߫ ߖߘߌ߫ ߢߐ߯ߡߍ߫ ߞߋߟߋ߲߫ ߘߏ߬ߣߌ߲߬ ߠߊ߫ ، ߏ߬ ߝߊ߲߭ ߛߎߡߊ߲ߠߌ߲ ߣߐ߰ߡߊ߲߬ ߓߍ߫"
        },
        {
            "chapter": 12,
            "verse": 66,
            "text": "‹ ߊ߬ߟߎ߫ ߝߊ߬ › ߞߊ߲߫ ߸ ߞߏ߫ ߒ ߕߴߊ߬ ߗߋ߫ ߊߟߎ߫ ߝߍ߬ ߝߋߎ߫ ߸ ߝߏ߫ ߣߴߊߟߎ߫ ߣߊ߬ ߘߴߊߟߊ߫ ߟߊ߫ ߟߊ߬ߤߘߌ ߘߌ߫ ߒ ߡߊ߬ ߸ ߞߏ߫ ߊߟߎ߫ ߘߌ߫ ߣߵߊ߬ ߘߌ߫ ߒ ߡߊ߬ ߟߋ߬ ߘߍ߯ ߸ ߝߏ߫ ߣߌ߫ ߞߏ ߡߍ߲ ( ߞߵߊߟߎ߫ ߛߐ߬ߘߐ߲߬ ) ߞߵߊߟߎ߫ ( ߓߍ߯ ) ߟߊߝߏ߬ ߞߘߍߜߍ߬. ߊ߬ߟߎ߫ ߣߊ߬ߣߍ߲ ߊ߬ߟߎ߬ ߟߊ߫ ߟߊ߬ߤߘߌ ߘߌ߫ ߟߴߊ߬ ߡߊ߬ ߸ ߊ߬ ߞߊ߲߫ ߞߏ߫ ߊߟߊ߫ ߟߵߊ߲ ߝߐ߫ ߞߊ߲ ߣߌ߲߬ ߓߟߏߡߊ ߘߌ߫"
        },
        {
            "chapter": 12,
            "verse": 67,
            "text": "ߊ߬ ߓߊ߲߫ ߘߊ߫ ߞߵߊ߬ ߝߐ߫ ߞߏ߫ ߒ ߘߋ߲ ߠߎ߬ ߸ ߊߟߎ߫ ߞߊߣߊ߬ ( ߥߊ߫ ) ߘߏ߲߬ ߘߊ߫ ߞߋߟߋ߲߫ ߝߍ߬ ߘߋ߬ ߸ ߊߟߎ߫ ߓߍ߯ ߦߋ߫ ߘߏ߲߬ ߊ߬ ߕߊ߫ ߘߊ߫ ߟߋ߬ ߝߍ߬ ، ߒߠߋ ߕߍ߫ ߊߟߎ߫ ߟߊߞߊ߯ߙߌ߫ ߊߟߊ߫ ߡߊ߬ ߝߏߦߌ߬ ߟߊ߫ ، ߓߊ ߞߕߌ ߕߍ߫ ߝߏߦߌ߬ ߓߟߏ߫ ߝߏ߫ ߊߟߊ߫ ߸ ߒ ߛߍ߲߬ߓߍ߬ߣߴߏ߬ ߟߋ ߟߊ߫ ߸ ߛߍ߲߬ߓߍ߬ߟߊ ߟߎ߫ ߘߏ߲߬ ߦߴߊ߬ߟߎ߫ ߛߍ߲߬ߓߍ߫ ߏ߬ ߟߋ ߟߊ߫ ߘߋ߬"
        },
        {
            "chapter": 12,
            "verse": 68,
            "text": "ߊ߬ߟߎ߫ ߘߏ߲߬ߣߍ߲ ߊ߬ߟߎ߫ ߝߊ߬ ߟߊ߫ ߖߡߊ߬ߙߟߌ߬ ߢߊ ߡߊ߬ ߸ ߏ߬ ߡߴߊ߬ߟߎ߬ ߟߊߞߊ߯ߙߌ߫ ߊߟߊ߫ ߡߊ߬ ߝߏߦߌ߬ ߟߊ߫ ߸ ߝߏ߫ ߊ߬ ߣߊ߬ ߡߊ߬ߞߏ ߡߍ߲ ߢߊ߬ ߟߊ߫ ߦߊ߰ߞߎߓߊ߫ ߣߌ ߘߐ߫ ، ߓߊߏ߬ ߟߐ߲ߠߌ߲ߠߊ ߟߴߊ߬ ߘߌ߫ ߸ ߊ߲ ߞߵߊ߬ ߟߊߟߐ߲ߠߌ߲߫ ߡߍ߲ ߠߊ߫ ߞߊ߬ߣߌ߲߫ ، ߓߊ߬ߙߌ߫ ߡߐ߱ ߝߊ߲߬ߓߊ ߟߋ߬ ߕߴߏ߬ ߟߐ߲߫ ߠߊ߫"
        },
        {
            "chapter": 12,
            "verse": 69,
            "text": "ߊ߬ߟߎ߫ ߘߏ߲߬ߣߍ߲ ߦߛߎߝߎ߫ ߞߊ߲߬ ߸ ߊ߬ ߞߵߊ߬ ߣߊߞߋߟߋ߲߫ ߘߐ߮ ߡߊߘߏ߲߬ ߊ߬ ߟߊ߫ ߸ ߞߵߊ߬ ߝߐ߫ ߊ߬ ߦߋ߫ ߞߏ߫ ߒߠߋ ߡߍ߲ ߣߌ߲߬ ߸ ߒߠߋ ߟߵߌ ߣߊߘߋ߲ߡߊ߫ ߞߘߐߞߍ ߘߌ߫ ، ߏ߬ ߘߐ߫ ߸ ߊ߬ߟߎ߫ ߕߘߍ߬ ( ߢߊ߲ߜߏߦߊ ) ߡߍ߲ ߞߍ߫ ߟߊ߫ ߸ ߌ ߞߊߣߊ߬ ߖߘߐ߬ ߏ߬ ( ߛߌ߫ ) ߟߊ߫ ߡߎ߬ߕߎ߲߬"
        },
        {
            "chapter": 12,
            "verse": 70,
            "text": "ߊ߬ ߣߵߊ߬ߟߎ߫ ߞߎ߲߬ߕߊ߰ߝߋ߲ ߠߎ߬ ߛߏ߯ߙߏ߫ ߟߊ ߸ ߊ߬ ߞߊ߬ ߖߌߟߊߝߍ ߓߌ߬ߟߴߊ߬ ߣߊߞߋߟߋ߲߫ ߘߐ߯ߞߍ ߘߏ߬ߣߌ߲ ߘߐ߫ ، ߞߊ߬ ߓߊ߲߫ ߞߊ߬ ߞߟߋߞߟߋߡߊߦߟߍߟߊ ߟߐ߬ ߞߟߋߞߟߋߡߊߦߟߍ ߟߊ߫ ߸ ߞߏ߫ ߤߋ߯ ߊߟߎ߬ ߢߐ߯ߡߍ߫ ( ߘߏߣߌ߲߫ ) ߕߌ߮ ߟߎ߬ ߸ ߖߊ߰ ߊߟߎ߫ ߦߋ߫ ߛߏ߲߭ ߠߎ߫ ߟߋ߬ ߘߌ߫"
        },
        {
            "chapter": 12,
            "verse": 71,
            "text": "ߊ߬ߟߎ߫ ߞߵߊ߬ ߝߐ߫ ߞߵߊ߬ ߕߘߍ߬ ߊ߬ߟߎ߬ ߓߘߴߊ߬ߟߎ߬ ߢߊߛߌ߲߫ ߊ߬ߟߎ߬ ߟߊ߫ ߸ ߞߏ߫ ߊߟߎ߫ ߡߎ߲߬ ߢߌߣߌ߲߫ ߠߊ߫؟"
        },
        {
            "chapter": 12,
            "verse": 72,
            "text": "ߊ߬ߟߎ߬ ߞߊ߲߫ ߞߏ߫ ߊ߲ ߧߋ߫ ߡߊ߲߬ߛߊ߬ߞߍ ߟߊ߫ ߖߌߟߊߝߍ ߟߋ߬ ߢߌߣߌ߲ ߠߊ߬ ߸ ߡߍ߲ ߘߏ߲߬ ߓߊ߯ ߣߵߊ߬ ߘߌ߫ ߢߐ߯ߡߍ߫ ߞߋߟߋ߲߫ ߘߏ߬ߣߌ߲߬ ߘߌ߫ ߘߴߏ߬ ߡߊ߬ ߸ ߒߠߋ ߖߍ߬ߘߍ ߟߴߏ߬ ߓߟߏߡߊ ߘߌ߫"
        },
        {
            "chapter": 12,
            "verse": 73,
            "text": "‹ ߦߛߎߝߎ߫ ߓߊߘߋ߲ › ߠߎ߬ ߞߊ߲߫ ߸ ߞߏ߫ ߊߟߎ߫ ߜߎ ߞߵߊ߬ ߟߐ߲߫ ߛߎߋ߯ ߞߏ߫ ߒ߬ߠߎ߬ ߡߊ߫ ߣߊ߬ ߕߌߢߍߟߌ߫ ߟߊ߫ ߖߡߊ߬ߣߊ ߞߣߐ߫ ߸ ߊ߲ ߘߏ߲߬ ߕߍ߫ ߓߟߏߟߊߥߛߎߣߍ߲߫ ߠߎ߫ ߘߌ߫"
        },
        {
            "chapter": 12,
            "verse": 74,
            "text": "‹ ߞߟߋߞߟߋߡߊߦߟߍߟߊ › ߟߎ߬ ߞߊ߲߫ ߸ ߞߏ߫ ߡߋ߬ߘߋ ߞߍߕߐ߫ ߊ߬ ߛߊ߬ߙߊ ߘߌ߫ ߣߌ߫ ߥߎߦߊ߫ ߞߍ߫ ߘߴߊߟߎ߫ ߝߍ߬؟"
        },
        {
            "chapter": 12,
            "verse": 75,
            "text": "ߊ߬ߟߎ߬ ߞߊ߲߫ ߞߏ߫ ߊ߬ ߛߊ߬ߙߊ ߓߊ߬؟ ߸ ߊ߬ ߓߊ߯ ߕߘߍ߬ ߡߍ߲ ߘߏ߬ߣߌ߲ ߘߐ߫ ߏ߬ ߟߋ ߊ߬ ߛߊ߬ߙߊ ߘߌ߫ ߸ ߓߊ ߒ߬ߠߎ߬ ߦߋ߫ ߕߐ߬ߢߍ߰ߒߕߋ ߟߎ߫ ߛߙߊ߬ ߟߊ߫ ߕߋ߲߬ ߠߋ߬"
        },
        {
            "chapter": 12,
            "verse": 76,
            "text": "ߏ߬ ߞߍ ߸ ߊ߬ ߛߐ߰ ߘߊ߫ ߘߏ ߟߎ߬ ߟߊ߫ ߡߎ߬ߙߊ߲ ߘߐߥߟߏߡߊ ߡߵߊ߬ ߘߐ߯ߞߍ߫ ߟߊ߫ ߡߎ߬ߙߊ߲ ߢߍ߫ ، ߞߊ߬ ߓߊ߲߫ ߞߵߊ߬ ߟߊߓߐ߫ ߊ߬ ߘߐ߯ߞߍ߫ ߟߊ߫ ߡߎ߬ߙߊ߲ ߘߐ߫ ، ߒ߬ߓߊ߬ ߊ߲ ߞߊ߬ ߝߍ߬ߙߍ ߘߌ߫ ߦߛߎߝߎ߫ ߡߊ߬ ߕߋ߲߬ ߠߋ߬ ߸ ߓߊ ߊ߬ ߡߊ߲߫ ߞߊ߲߫ ߞߵߊ߬ ߘߐ߯ߞߍ߫ ߡߌ߬ߘߊ߫ ߡߊ߲߬ߛߊ ߟߊ߫ ߘߌ߯ߣߊ ( ߛߊ߬ߙߌ߬ߦߊ ) ߘߐ߫ ߸ ߝߏ߫ ߣߴߊ߬ ߞߵߊߟߊ߫ ߘߌߦߊ߫ ߸ ߡߍ߲ ߘߏ߲߬ ߓߊ߯ ߒ߬ ߘߌߦߊ߫ ߸ ߊ߲ ߧߴߏ߬ ߟߋ ߡߐ߬ߟߐ߲ ߠߎ߬ ߡߊߦߟߍ߬ ߟߊ߫ ، ߟߐ߲ߠߌ߲߫ ߕߌ߮ ߝߋ߲-ߋ-ߝߋ߲߫ ߸ ߟߐ߲ߠߌ߲ߠߊ ߘߏ߫ ߟߴߏ߬ ߛߊ߲ߘߐ߫"
        },
        {
            "chapter": 12,
            "verse": 77,
            "text": "ߊ߬ߟߎ߬ ߞߊ߲߫ ߞߏ߫ ߣߌ߲߬ ߓߊ߯ ߛߏ߲߬ߧߊ߬ߟߌ ߞߍ߫ ߸ ߊ߬ ߓߊߘߋ߲ ߘߏ߫ ߓߘߊ߫ ߛߏ߲߬ߧߊ߬ߟߌ ߞߍ߫ ߞߘߐ߬ߡߊ߲߫ ، ߓߊ߬ߙߌ߬ ߦߛߎߝߎ߫ ߞߵߏ߬ ( ߜߊ߬ߒߠߊ ) ߘߏ߲߰ ߊ߬ ߣߌߘߐ߫ ، ߊ߬ ߡߴߏ߬ ߟߊ߲ߞߣߍߡߴߊ߬ߟߎ߬ ߦߋ߫ ، ߊ߬ ߞߵߊ߬ ߝߐ߫ ߟߋ߬ ߕߋ߲߬ ߸ ߞߏ߫ ߊߟߎ ߟߋ߫ ߘߏ߲߬ ߜߎ ߟߌ߬ߤߟߊ ߞߊ߫ ߖߎ߯ߓߊ ߦߋ߫. ߓߊ߬ߙߌ߬ ߊߟߊ߫ ߞߵߊߟߎ߫ ߟߊ߫ ߡߊ߲߬ߞߕߎ߬ߒ߬ߞߊ߲߬ߠߊ ߟߐ߲߫ ߖߐ߫"
        },
        {
            "chapter": 12,
            "verse": 78,
            "text": "‹ ߦߛߎߝߎ߫ ߓߊߘߋ߲ › ߠߎ߬ ߞߊ߲߫ ߞߏ߫ ߤߍ߲߬ ߌߟߋ߬ ߛߌ߬ߘߌ߲߬ߞߊ߲ ߸ ߝߊ߬ ߗߍ߬ߡߐ߰ߓߊ߫ ߟߋ߬ ( ߘߋ߲ߣߍ߲ ) ߢߌ߲߬ ߠߊ߫ ، ߏ߬ ߘߐ߫ ߸ ߊ߲ ߞߋߟߋ߲߫ ߡߌ߬ߘߴߊ߬ ߣߐ߭ ߘߐ߫ ߖߊ߰ߣߌ߲߫ ، ߓߊߏ߬ ߊ߲ ߢߊ߯ ߌ ߟߊ߫ ߢߊ߬ߓߊ߮ ߟߎ߬ ߘߏ߫ ߟߋ߬ ߘߌ߫"
        },
        {
            "chapter": 12,
            "verse": 79,
            "text": "ߊ߬ ߞߊ߲߫ ߞߏ߫ ߞߊ߯ߙߌ߫ ، ߊߟߊ߫ ߒ ߞߛߌ߫߹ ߸ ߒ߬ ߕߍ߫ ߡߐ߰ ߛߌ߫ ߡߌ߬ߘߊ߬ ߝߏ߫ ߒ߬ ߞߊ߬ ߒ߬ ߓߟߏߝߋ߲ ߦߋ߫ ߡߍ߲ ߞߎ߲߬ ، ߊ߲ ߘߌ߫ ߞߍ߫ ߕߐ߬ߢߍ߰ߒߕߋ ߟߎ߬ ߘߏ߫ ߘߌ߫ ߏ߬ ߘߐ߫"
        },
        {
            "chapter": 12,
            "verse": 80,
            "text": "ߊ߬ߟߎ߫ ߖߌ߰ߕߍ߰ ߘߴߊ߬ ߛߐ߬ߘߐ߲߬ ߞߏ ߟߊ߫ ߡߍ߲ߞߍ߭ ߸ ߊ߬ߟߎ߫ ߞߵߊ߬ߟߎ߬ ߡߊߓߐ߫ ߞߵߊ߬ ߞߍ߫ ߢߐ߲߯ߦߋ ߘߌ߫ ، ߊ߬ߟߎ߬ ߘߐ߫ ߞߌ߬ߣߊ ߞߊ߲߫ ߸ ߞߏ߫ ߊߟߎ߫ ߡߴߊ߬ ߟߐ߲߫ ߓߊ߬ ߞߏ߫ ߊߟߎ߫ ߝߊ߬ ߞߵߊߟߊ߫ ߟߊ߫ ߟߊ߬ߤߘߌ ߟߋ߫ ߡߌ߬ߘߵߊߟߎ߫ ߟߊ߫؟ ، ߊ߬ ߣߌ߫ ߞߘߐ߬ߡߊ߲߫ ߸ ߡߍ߲ ߕߏ߫ ߘߴߊߟߎ߫ ߟߊ߫ ߦߛߎߝߎ߫ ߞߏ ߘߐ߫ ߘߏ߲߬؟ ، ߏ߬ ߘߐ߫ ߸ ߒߠߋ ߕߍߣߊ߬ ߓߐ߫ ߟߊ߫ ߘߎ߱ ߣߌ߲߬ ߞߣߐ߫ ߝߋߎ߫ ߝߏ߫ ߣߌ߫ ߒ ߝߊ߬ ߘߌ߬ߢߍ߬ ߘߊ߫ ߒ ߧߋ߫ ߸ ߥߟߴߊߟߊ߫ ߦߋ߫ ߞߕߌ ߘߌߦߊ߫ ߒ ߠߊ߫ ، ߏ߬ ߟߋ ߘߏ߲߬ ߦߋ߫ ߞߕߌ߫ ߕߍ߯ߟߊ ߟߎ߬ ߘߐ߫ ߢߌ߬ߡߊ ߘߌ߫"
        },
        {
            "chapter": 12,
            "verse": 81,
            "text": "ߊߟߎ߫ ߦߋ߫ ߛߊ߬ߦߌ߬ ߞߊ߬ ߥߴߊߟߎ߫ ߝߊ߬ ߕߘߍ߬ ، ߊߟߎ߫ ߦߴߊ߬ ߝߐ߫ ߞߏ߫ ߊ߲ ߝߊ߬ ߸ ߌ ߘߋ߲ߞߍ߫ ߣߊ߬ ߛߏ߲߬ߧߊ߬ߟߌ ߟߋ߬ ߞߍ߫ ߟߊ߫ ، ߊ߲ߠߎ߫ ߘߏ߲߬ ߡߊ߫ ߞߏߟߐ߲߫ ߊ߬ ߘߐ߫ ߝߏ߫ ߊ߲ ߣߵߊ߬ ߟߐ߲߫ ߠߊ ߸ ߓߊ ߊ߲ ߕߍ߫ ߞߏߘߏ߲߰ߣߍ߲߫ ߞߣߐ߬ߜߍ߲߬ߓߊ߯ ߟߎ߫ ߘߌ߫"
        },
        {
            "chapter": 12,
            "verse": 82,
            "text": "ߊ߲ ߕߘߍ߬ ߛߏ ߡߍ߲ ߠߊ߫ ߸ ߌ ߦߴߏ߬ ߟߎ߫ ߢߌ߬ߣߌ߲߬ߞߊ߬ ߕߎ߲߫ ߸ ߊ߬ ߣߌ߫ ߒ߬ߣߊ߬ߣߍ߲߬ ߢߐ߯ߡߍ߫ ߕߌ߮ ߡߍ߲ ߠߎ߬ ߘߐ߫ ، ߊ߲ ߧߋ߫ ߕߎ߬ߢߊ ߟߋ߬ ߟߊ߫ ߛߎߋ߯"
        },
        {
            "chapter": 12,
            "verse": 83,
            "text": "‹ ߊ߬ߟߎ߫ ߝߊ߬ › ߞߊ߲߫ ߞߏ߫ ߍ߲߬ߍ߲߫ ، ߊߟߎ߫ ߣߌ ߟߋ߬ ߓߘߊ߫ ߞߏ ߘߏ߫ ߘߐߓߍ߲߬ ߊߟߎ߫ ߢߣߊ߫ ߕߎ߲߫ ، ߒ߬ߞߊ߬ ߡߎ߬ߢߎ߲ ߠߋ߬ ߞߊ߫ ߢߌ߲߬ ߸ ߓߊ ߊ߬ ߢߐ߲߰ߘߐ߫ ߊߟߊ߫ ߘߌߣߊ߬ ‹ ߒ ߘߋ߲ › ߓߍ߯ ߘߌ߫ ߒ ߡߊ߬ ߞߐߘߍ߫ ، ߖߊ߯ߕߋ߬ ߸ ߊ߬ߟߋ ߟߋ߬ ߟߐ߲ߠߌ߲ߠߊ߫ ߥߘߋ߬ߥߘߋ߬ߟߌ߬ߟߊ ߘߌ߫"
        },
        {
            "chapter": 12,
            "verse": 84,
            "text": "ߊ߬ ߓߊ߲߫ ߘߊ߫ ߞߵߊ߬ ߞߐߘߏ߲߬ ߊ߬ߟߎ߬ ߟߊ߫ ߞߵߊ߬ ߝߐ߫ ߞߏ߫ ߊ߯ߟߊ߲߫ ߸ ߒ ߘߏ߲߬ ߛߎ߬ߣߎ߲߬ߣߍ߲߬ ߦߛߎߝߎ߫ ߞߏ ߟߊ߫ ߥߍ߫߹ ، ߜߍ ߣߊ߬ ߘߊ߫ ߟߴߊ߬ ߢߊ߫ ߝߌ߬ߟߊ ߞߊ߲߬ ߛߎ߬ߣߎ߲ ߓߟߏ߫ ߸ ߞߵߊ߬ ߕߘߍ߬ ߊ߬ ߡߐߣߍߣߍ߲߫ ߞߊߘߌߞߊߘߌ߫"
        },
        {
            "chapter": 12,
            "verse": 85,
            "text": "ߊ߬ߟߎ߬ ߞߊ߲߫ ߞߏ߫ ߊ߰ ߒ߬ ߣߌ߫ ߊߟߊ߫ ߕߍ߫ ߸ ߌ ߘߌ߫ ߕߏ߫ ߦߛߎߝߎ߫ ߞߏߝߐ ߞߊ߲߬ ߝߎߚߎ߫ ߸ ߝߏ߫ ߞߵߌ ߞߍ߫ ߜߊ߲߬ߘߌ ߘߌ߫ ߸ ߥߟߊ߫ ߞߵߌ ߞߍ߫ ߕߏߒߘߐߓߊ߯ߕߐ ߟߎ߬ ߘߏ߫ ߘߌ߫"
        },
        {
            "chapter": 12,
            "verse": 86,
            "text": "‹ ߊ߬ߟߎ߫ ߝߊ߬ › ߞߊ߲߫ ߸ ߞߏ߫ ߒߠߋ ߦߋ߫ ߒ ߠߊ߫ ߣߌ߬ߟߊ߬ߝߌ߲ ߣߌ߫ ߒ ߠߊ߫ ߛߎ߬ߣߎ߲ ߡߞߊ߬ߛߌ߬ߟߌ ߞߍ߫ ߟߴߊߟߊ߫ ߟߋ߬ ߦߋ߫ ، ߒߠߋ ߘߏ߲߬ ߞߊ߬ ߡߍ߲ ߟߐ߲߫ ߊߟߊ߫ ߝߍ߬ ߸ ߊߟߎ ߡߴߏ߬ ߟߐ߲߫"
        },
        {
            "chapter": 12,
            "verse": 87,
            "text": "ߊ߬ ߞߏ߫ ߒ ߘߋ߲ ߠߎ߬ ߸ ߊߟߎ߫ ߥߊ߫ ߝߛߍ߬ߝߛߍ߬ߟߌ ߞߍ߫ ߦߛߎߝߎ߫ ߣߴߊ߬ ߘߐ߯ߞߍ߫ ߟߊ߫ ߞߏ ߟߊ߫ ، ߊߟߎ߫ ߞߊߣߵߊߟߎ߫ ߖߌ߰ߕߍ߰ ߊߟߊ߫ ߟߊ߫ ߤߌߣߊ ߟߊ߫ ، ߓߊ ߡߐ߰ ߛߌ߫ ߕߍ߫ ߊ߬ ߖߌ߰ߕߍ߰ ߊߟߊ߫ ߟߊ߫ ߤߌߣߊ ߟߊ߫ ߝߏ߫ ߡߌ߬ߙߌ߲߬ߘߌ߫ ߓߊ߲߬ߣߍ߲ ߠߎ߬"
        },
        {
            "chapter": 12,
            "verse": 88,
            "text": "ߊ߬ߟߎ߫ ߘߏ߲߬ߣߍ߲ ( ߦߛߎߝߎ߫ ) ߞߊ߲߬ ߸ ߊ߬ߟߎ߬ ߞߊ߲߫ ߞߏ߫ ߤߍ߲߬ ߌߟߋ߬ ߛߌ߬ߘߌ߲߬ߞߊ߲ ߸ ߕߙߐ ߟߋ߬ ߓߘߊ߫ ߡߊ߰ ߊ߲ ߣߌ߫ ߒ߬ ߘߏ߲߬ߞߏ ߟߎ߬ ߟߊ߫ ، ߊ߲ ߘߏ߲߬ ߣߊ߬ߣߍ߲߫ ߞߙߊ߬ߖߊߥߏ߫ ߡߊ߲߬ߜߏ ߟߋ߬ ߘߌ߫ ، ߌ ߦߋ߫ ߛߎߡߊ߲ߠߌ߲ ߓߎߟߋߓߎߟߋ ߞߍ߫ ߊ߲ ߧߋ߫ ߸ ߞߊ߬ ߝߊ߲߬ߞߊ߬ߘߋߦߌ ߓߐ߫ ߒ߬ ߠߊ߫ ، ߓߊߏ߬ ߊߟߊ߫ ߟߋ߬ ߝߊ߲߬ߞߊ߬ߘߋ߬ߦߌ߬ ߓߐ߬ߟߊ ߟߎ߫ ߓߙߊ߬ߖߌ߬ ߟߊ߫"
        },
        {
            "chapter": 12,
            "verse": 89,
            "text": "ߊ߬ ߞߊ߲߫ ߞߏ߫ ߊߟߎ߫ ߞߵߊ߬ ߟߐ߲߫ ߓߊ߬ ߊߟߎ߫ ߞߊ߬ ߡߍ߲ ߞߍ߫ ߦߛߎߝߎ߫ ߣߴߊ߬ ߘߐ߯ߞߍ߫ ߟߊ߫ ߞߵߊ߬ ߕߘߍ߬ ߊߟߎ߫ ߞߏߟߐ߲ߓߊߟߌߡߊ ߦߋ߫؟"
        },
        {
            "chapter": 12,
            "verse": 90,
            "text": "ߊ߬ߟߎ߬ ߞߊ߲߫ ߞߏ߫ ߦߊ߯ߟߊ߫ ߌߟߋ ߟߋ߬ ߦߛߎߝߎ߫ ߘߌ߫ ߓߊ߬؟ ߸ ߊ߬ ߞߊ߲߫ ߞߏ߫ ߒߠߋ ߟߋ߬ ߦߛߎߝߎ߫ ߘߌ߫ ߞߍ߬ ، ߣߌ߲߬ ߦߋ߫ ߒ ߣߊߞߋߟߋ߲߫ ߘߐ߯ߣߍ߲ ߠߋ߬ ߘߌ߫ ، ߊߟߊ߫ ߟߋ߬ ߝߎߣߎ߲ߛߙߋߦߊߣߍ߲߫ ߒ߬ߠߎ߫ ߡߊ߬ ، ߓߊ ߡߍ߲ ߓߊ߯ ߊ߬ ߝߊ߲ߕߊ߲߬ߞߊ߫ ߞߵߊ߬ ߡߎ߬ߢߎ߲߬ ߸ ߊߟߊ߫ ߞߏ߬ߣߌ߲߬ ߕߍ߫ ߢߊ߬ߓߊ߮ ߟߎ߫ ߛߊ߬ߙߊ ߕߌߢߍ߫ ߟߊ߫ ߘߋ߬"
        },
        {
            "chapter": 12,
            "verse": 91,
            "text": "ߊ߬ߟߎ߬ ߞߊ߲߫ ߞߏ߫ ߊ߰ ߒ߬ ߣߴߊߟߊ߫ ߕߍ߫ ߸ ߊߟߊ߫ ߟߋ߫ ߞߵߌ ߛߎߥߊ߲ߘߌ߫ ߒ߬ߠߎ߫ ߡߊ߬ ، ߒ߬ߠߎ߫ ߟߋ߬ ߘߏ߲߬ ߞߍ߫ ߘߊ߫ ߝߎ߬ߕߎ߲߬ߕߌ߬ߟߊ ߟߎ߬ ߘߌ߫"
        },
        {
            "chapter": 12,
            "verse": 92,
            "text": "‹ ߦߛߎߝߎ߫ › ߞߊ߲߫ ߞߏ߫ ߖߙߊ߬ߞߌ߬ ߕߍ߫ ߊߟߎ߫ ߡߊ߬ ߓߌ߬ ، ߊߟߊ߫ ߘߌߣߊ߬ ߦߝߵߊߟߎ߫ ߡߊ߬ ߸ ߓߊ ߏ߬ ߟߋ ߤߌߣߟߊ ߟߎ߬ ߘߐ߫ ߤߌߣߟߊ ߘߌ߫"
        },
        {
            "chapter": 12,
            "verse": 93,
            "text": "ߊߟߎ߫ ߥߊ߫ ߒ ߠߊ߫ ߘߙߌ߬ߞߌ ߣߌ߲߬ ߘߌ߫ ߸ ߊߟߎ߫ ߥߴߊ߬ ߟߊߝߟߌ߬ ߒ ߝߊ߬ ߢߊߘߐߟߊ ߘߐ߫ ، ߏ߬ ߓߊ߯ ߞߍ߫ ߊ߬ ߘߌ߫ ߞߍ߫ ߦߋߟߌߟߊ ߘߌ߫ ߥߟߍߟߍ߫ ، ߊ߬ ߣߴߊߟߎ߯ ߣߵߊߟߎ߫ ߘߏ߲߬ߞߏ ߓߍ߯ ߘߌ߫ ߒ ߝߍ߬ ߦߊ߲߬ ߞߐߘߍ߫"
        },
        {
            "chapter": 12,
            "verse": 94,
            "text": "ߕߊ߯ߡߊ߫ ߛߘߍ ߥߟߌ߬ߣߍ߲ ߸ ߊ߬ߟߎ߫ ߝߊ߬ ߞߊ߲߫ ߞߏ߫ ߒ ߓߘߊ߫ ߦߛߎߝߎ߫ ߛߎߡߊ ߛߐ߬ߘߐ߲߬ ߛߎߋ߯ ߣߴߊߟߎ߫ ߕߍ߫ ߒ ߛߐ߬ߛߐ߬ ߟߊ߫ ߞߍ߬ߣߍ߲"
        },
        {
            "chapter": 12,
            "verse": 95,
            "text": "ߊ߬ߟߎ߬ ߞߊ߲߫ ߸ ߞߏ߫ ߊ߰ ߒ߬ ߣߴߊߟߊ߫ ߕߍ߫ ߌ ߦߴߌ ߟߊ߫ ߝߟߌ߬ ߞߘߐ ߘߐ߫ ߡߎߣߎ߲߬ ߖߐ߫"
        },
        {
            "chapter": 12,
            "verse": 96,
            "text": "ߘߟߊߝߎߟߊ ߣߊ߬ߣߍ߲ ߘߙߌ߬ߞߌ ߟߊߝߟߌ߬ ߟߴߊ߬ ߢߊߘߐߟߊ ߘߐ߫ ߸ ߊ߬ ߛߊ߬ߦߌ߲߬ ߘߊ߫ ߢߡߊߦߊ ߘߐ߫ ߘߏߦߌ߲߫ ، ߊ߬ ߞߊ߲߫ ߏ߬ ߘߐ߫ ߞߏ߫ ߒߠߋ ߡߴߊ߬ ߝߐ߫ ߊߟߎ߫ ߦߋ߫ ߒ ߞߏ߫ ߒߠߋ ߞߊ߬ ߡߍ߲ ߟߐ߲߫ ߊߟߊ߫ ߝߍ߬ ߊߟߎ߫ ߡߴߏ߬ ߟߐ߲߫؟"
        },
        {
            "chapter": 12,
            "verse": 97,
            "text": "ߊ߬ߟߎ߬ ߞߊ߲߫ ߞߏ߫ ߊ߲ ߝߊ߬ ߸ ߦߝߊ߬ ߢߌߣߌ߲ ߞߍ߫ ߊ߲ ߧߋ߫ ߒ߬ ߖߟߎ߬ߡߎ߲ ߠߎ߬ ߟߊ߫ ߖߊ߰ߣߌ߲߫ ، ߓߊߏ߬ ߒ߬ߠߎ߫ ߟߋ߬ ߞߍ߫ ߘߊ߫ ߝߎ߬ߕߎ߲߬ߕߌ߬ߟߊ ߟߎ߬ ߘߌ߫"
        },
        {
            "chapter": 12,
            "verse": 98,
            "text": "‹ ߊ߬ߟߎ߫ ߝߊ߬ › ߞߊ߲߫ ߞߏ߫ ߒ ߘߌߣߊ߬ ߦߝߊ߬ ߢߌߣߌ߲ ߞߍ߫ ߊߟߎ߫ ߦߋ߫ ߒ ߡߊ߰ߙߌ ߟߊ߫ ߸ ߓߊ ߏ߬ ߦߋ߫ ߦߝߊ߬ߟߊ߫ ߤߌߣߟߊ ߟߋ߬ ߘߌ߫"
        },
        {
            "chapter": 12,
            "verse": 99,
            "text": "ߊ߬ߟߎ߫ ߘߏ߲߬ߣߍ߲ ߦߛߎߝߎ߫ ߞߊ߲߬ ߸ ߊ߬ ߞߵߊ߬ ߡߏߦߌߓߊ߯ ߝߌ߬ߟߊ ߟߊߞߢߐ߬ߡߴߊ߬ ߝߍ߬ ߸ ߞߵߊ߬ ߝߐ߫ ߞߏ߫ ߊߟߎ߫ ߘߏ߲߬ ߡߌߛߌ߬ߙߊ߲߬ ߸ ߣߌ߫ ߊߟߊ߫ ߛߐ߲߬ ߘߊ߫ ߸ ߊߟߎ߫ ߞߎ߲߬ߠߊ߬ߝߎߟߋ߲ߣߍ߲ ߦߋ߫ ߝߊ߲ߛߊ߲߫"
        },
        {
            "chapter": 12,
            "verse": 100,
            "text": "ߊ߬ ߞߵߊ߬ ߡߏߦߌߓߊ߯ ߝߌ߬ߟߊ ߟߊߦߍ߬ߟߍ߫ ߛߍ߬ߡߍ ߞߊ߲߬ ، ߊ߬ߟߎ߫ ߞߵߊ߬ߟߎ߫ ߓߋ߬ ߊ߬ ߦߋ߫ ߕߌ߲ߓߌߘߌ߲ ߘߌ߫ ، ߊ߬ ߞߊ߲߫ ߏ߬ ߘߐ߫ ߞߏ߫ ߒ ߝߊ߬ ߸ ߣߌ߲߬ ߦߋ߫ ߒ ߠߊ߫ ߛߌ߬ߓߏ ߝߊ߬ߛߊߙߌ ߟߋ߬ ߘߌ߫ ߣߌ߲߬ ߢߍ߫ ߞߘߐ߬ߡߊ߲߫ ߸ ߒ ߡߊ߰ߙߌ ߓߘߴߊ߬ ߞߍ߫ ߕߎ߬ߢߊ ߘߌ߫ ߝߛߊߦߌ߫ ، ߊ߬ ߘߏ߲߬ ߢߊ߬ ߘߊ߫ ߒ ߡߊ߬ ߸ ߊ߬ ߞߊ߬ ߒ ߠߊߓߐ ߡߍ߲ ߞߍ߫ ߥߛߎ ߟߊ߫ ، ߊ߬ ߣߴߊ߬ ߣߊ߬ ߘߴߊߟߎ߫ ߝߣߊ߫ ߘߌ߫ ߞߊ߬ ߓߐ߫ ߞߏ߲ߞߛߏ ߟߊ߫ ߸ ߜߍ߬ߘߍ ߓߊ߲ ߞߐ ߘߏ߲߬ ߠߊ߫ ߒ ߣߌ߫ ߒ ߓߊߘߋ߲ ߠߎ߬ ߕߍ߫ ، ߖߊ߯ߕߋ߬ ߸ ߒ ߡߊ߰ߙߌ ߦߋ߫ ߡߐߡߐߒߕߋ߫ ߟߋ߬ ߘߴߊ߬ ߛߊ߬ߥߏ߬ߣߊ߲߬ ߞߏ ߘߐ߫ ، ߓߊ ߊ߬ߟߋ ߟߋ߬ ߟߐ߲ߠߌ߲ߠߊ ߘߌ߫ ߸ ߊ߬ߟߋ ߟߋ߬ ߥߘߋ߬ߥߘߋ߬ߟߌ߬ߟߊ ߘߌ߫"
        },
        {
            "chapter": 12,
            "verse": 101,
            "text": "ߒ ߡߊ߰ߙߌ ߸ ߌ ߓߘߊ߫ ߒ ߛߐ߫ ߡߊ߲߬ߛߊ߬ߦߊ ߘߏ߫ ߟߊ߫ ، ߊ߬ ߣߴߌ ߞߊ߬ ߒ ߠߊߟߐ߲ߠߌ߲߫ ( ߞߏ߫ ߣߊ߬ߕߐ ) ߞߎߡߊ ߟߎ߬ ߞߘߐߡߊߖߊ߲ ߘߏ߫ ߟߎ߫ ( ߢߊߝߐ ) ߟߊ߫ ، ߌߟߋ߬ ߛߊ߲ ߠߎ߬ ߣߌ߫ ߘߎ߱ ߛߌ߲ߘߌߓߊ߮ ߸ ߌߟߋ ߟߋ߬ ߒ ߠߊ߫ ߞߏߕߌ߮ ߘߌ߫ ߘߎߢߊ߫ ߣߌ߫ ߟߊߞߌߙߊ߫ ، ߌ ߦߋ߫ ߒ ߛߏߡߊߦߟߍߡߊ߲߫ ߛߌ߬ߟߊ߬ߡߊ ߘߌ߫ ߸ ߊ߬ ߣߴߌ ߦߋ߫ ߒ ߝߊ߬ߙߊ߫ ߡߐ߰ ߢߌߡߊ ߟߎ߫ ߞߊ߲߬"
        },
        {
            "chapter": 12,
            "verse": 102,
            "text": "ߒ߬ߓߊ߬ ߣߌ߲߬ ߦߋ߫ ߞߏ߫ ߘߏ߲߰ߣߍ߲ ߖߊ߲߬ߖߏ߲ ߠߎ߬ ߘߏ߫ ߟߋ߬ ߘߌ߫ ߸ ߊ߲ ߧߴߌ ߦߟߌߘߏ߲߬ ߠߴߏ߬ ߟߋ ߟߊ߫ ߸ ߣߴߏ߬ ߕߍ߫ ߌߟߋ ߕߎ߲߬ ߕߍ߫ ߏ߬ ߟߎ߫ ߝߍ߬ ߦߋ߲߬ ߊ߬ߟߎ߬ ߝߊ߲ߞߊ߲߫ ߕߎߡߊ ߊ߬ߟߎ߬ ߟߊ߫ ߞߏ ߞߊ߲߬ ߸ ߞߵߊ߬ ߕߘߍ߬ ߊ߬ߟߎ߬ ߦߋ߫ ߣߊߡߙߊ ߘߐߛߘߊ ߞߊ߲߬"
        },
        {
            "chapter": 12,
            "verse": 103,
            "text": "ߓߊ߬ߙߌ߬ ߌ ߞߵߊ߬ ߞߊ߬ߣߌ߲߬ ߢߊ-ߊ-ߢߊ߫ ߸ ߡߐ߱ ߝߊ߲߬ߓߊ ߕߍߣߊ߬ ߞߍ߫ ߟߊ߫ ߘߍ߲߬ߞߣߍ߬ߦߊ߬ߓߊ߯ ߟߎ߫ ߘߌ߫"
        },
        {
            "chapter": 12,
            "verse": 104,
            "text": "ߌ ߘߏ߲߬ ߕߍ߫ ߊ߬ߟߎ߬ ߕߙߊ߫ ߟߊ߫ ߛߙߊ߬ ߟߴߊ߬ ߘߐ߫ ߥߍ߫ ߸ ߓߊ ߘߏ߫ ߜߘߍ߫ ߕߍ߫ ߝߏ߫ ߖߊ߲߬ߓߌߟߊ ߟߊߛߋ ߖߊ߯ߓߊ ߟߎ߫ ߡߊ߬"
        },
        {
            "chapter": 12,
            "verse": 105,
            "text": "ߕߐ߰ߡߊ߬ߛߙߋ߫ ߖߋ߬ߟߌߖߋ߬ߟߌ߫ ߟߋ߬ ߛߊ߲ ߠߎ߬ ߣߌ߫ ߘߎ߱ ߞߊ߲߬ ߸ ߊ߬ߟߎ߬ ߦߋ߫ ߕߊ߬ߡߌ߲߬ ߠߴߏ߬ ߟߎ߬ ߟߊ߫ ߸ ߞߵߊ߬ ߕߘߍ߬ ߊ߬ߟߎ߬ ߞߐߘߏ߲߬ߣߍ߲ ߦߴߏ߬ ߟߎ߬ ߟߊ߫ ߔߏ߲߫؟"
        },
        {
            "chapter": 12,
            "verse": 106,
            "text": "ߊ߬ߟߎ߫ ߝߊ߲߬ߓߊ ߖߍ߬ߘߍ ߕߍ߫ ߘߍ߲߬ߞߣߍ߬ߦߊ߬ ߟߴߊߟߊ߫ ߡߊ߬ ߸ ߝߏ߫ ߞߊ߬ ߞߍ߫ ߛߏߡߊ ߟߎ߬ ߘߌ߫"
        },
        {
            "chapter": 12,
            "verse": 107,
            "text": "ߦߊ߯ߟߴߊ߬ߟߎ߬ ߘߌ߫ ߟߴߊ߬ ߟߊ߫ ߓߊ߬ ߸ ߞߏ߫ ߜߎ߬ߕߙߎ ߕߍ߫ ߣߵߊ߬ߟߎ߫ ߡߵߊߟߊ߫ ߟߊ߫ ߖߊ߲߰ߞߕߊ ߘߌ߫؟ ߥߟߊ߫ ߟߐ߬ߓߊ ߦߋ߫ ߣߊ߬ ߓߊ߬ߙߴߊ߬ߟߎ߬ ߘߐ߫ ߸ ߞߵߊ߬ ߕߘߍ߬ ߊ߬ߟߎ߬ ߦߟߌ߫ ߕߴߊ߬ ߟߊ߫"
        },
        {
            "chapter": 12,
            "verse": 108,
            "text": "ߊ߬ ߟߊߛߋ߫ ߞߏ߫ ߒߠߋ ߟߊ߫ ߛߌߟߊ ߟߋ߫ ߣߌ߲߬ ߸ ߒ ߧߋ߫ ߞߟߌߟߌ ߟߋ߬ ߞߍ߫ ߟߴߊߟߊ߫ ߡߊ߬ ߸ ߞߵߊ߬ ߟߊ߫ ߢߟߊߞߊ߫ ߞߏ߫ ߞߊ߲߬ ߒߠߋ ߣߌ߫ ߒ ߠߊߓߊ߬ߕߏ߬ߓߊ߮ ߓߍ߯ ߦߋ߫ ، ߊߟߊ߫ ߟߊ߫ ߛߊߣߌ߲ߧߊ ߛߘߊ߫ ߘߐ߫ ߸ ߒߠߋ ߕߍ߫ ߛߏߡߊ ߟߎ߬ ߝߋ߲߫ ߘߌ߫"
        },
        {
            "chapter": 12,
            "verse": 109,
            "text": "ߊ߲ ߡߊ߫ ߡߐ߰ ߛߌ߫ ߞߋߟߦߊ߫ ߌߟߋ ߢߍ߫ ߞߘߐ߬ߡߊ߲߫ ߸ ߝߏ߫ ߗߍ߭ ߟߎ߬ ، ߊ߲ ߧߴߏ߬ ߟߎ߫ ߟߋ߬ ߦߟߌߘߏ߲߬ ߠߊ߫ ߛߏ ߟߎ߬ ߞߣߐ߫ ߡߐ߮ ߟߎ߬ ߘߐ߫ ، ߦߊ߯ߟߴߊ߬ߟߎ߬ ߕߍ߫ ߊ߬ߟߎ߬ ߘߐߕߊ߯ߡߊ߫ ߟߊ߫ ߖߡߊ߬ߣߊ ߟߎ߬ ߞߣߐ߫ ߓߊ߬ ߸ ߞߊ߬ ߥߴߊ߬ ߝߟߍ߫ ߊ߬ߟߎ߬ ߢߍߓߊ߮ ߟߎ߬ ߟߊߓߊ߲ ߞߍ߫ ߘߊ߫ ߢߊ ߡߍ߲ ، ߟߊߞߌߙߊ߫ ߛߏ ߟߋ߫ ߘߏ߲߬ ߦߋ߫ ߤߙߊ ߘߌ߫ ߝߊ߲ߕߊ߲ߞߟߊ ߟߎ߬ ߦߋ߫ ߸ ߦߊ߯ߟߴߊߟߎ߫ ߕߴߏ߬ ߤߊ߲ߞߟߌߡߦߊ߫ ߟߊ߫ ߓߊ߬؟"
        },
        {
            "chapter": 12,
            "verse": 110,
            "text": "(ߕߏ߫ ߞߍߣߴߏ߬ ߟߋ ߘߐ߫ ߝߎߚߎ߫ ) ߸ ߝߏ߫ ߞߋߟߊ ߟߎ߫ ߖߌ߰ߕߍ߰ ߘߊ߫ ߸ ߊ߬ ߣߴߊ߬ߟߎ߫ ߞߵߊ߬ ߓߛߌ߬ߞߌ߫ ߞߏ߫ ߊ߬ߟߎ߬ ߓߘߊ߫ ߡߊߛߐ߬ߛߐ߬ ، ߊ߲ ߠߊ߫ ߘߍ߬ߡߍ߲߬ߠߌ߲ ߣߊ߬ ߘߴߊ߬ߟߎ߫ ߡߊ߬ ߏ߬ ߟߋ ߘߐ߫ ߛߊ߫ ، ߏ߬ ߞߍ ߸ ߊ߲ ߘߌߦߊߣߍ߲߫ ߡߐ߮ ߟߎ߬ ߟߊߞߛߌ߫ ߘߊ߫ ، ߝߏߦߌ߫ ߘߏ߲߬ ߕߍ߫ ߒ߬ ߠߊ߫ ߞߘߊ߬ߜߟߍ߬ߦߊ ߟߊߛߊ߬ߦߌ߲߫ ߞߊ߬ ߓߐ߫ ߡߌ߬ߙߌ߲߬ߘߌ߫ ߛߐ߲߬ߡߊ ߟߎ߫ ߞߊ߲߬"
        },
        {
            "chapter": 12,
            "verse": 111,
            "text": "ߕߊ߰ߛߌ߬ ߞߏ߫ ߟߋ߫ ߢߌ߲߬ ߠߎ߬ ߟߊ߫ ߘߐ߬ߝߐ ߟߊߞߊ߬ߟߌ ߘߐ߫ ߤߊ߲ߞߟߌ߫ ߕߌ߮ ߟߎ߬ ߦߋ߫ ، ߞߎ߬ߙߊ߬ߣߊ ߢߌ߲߬ ߘߏ߲߬ ߕߍ߫ ߓߊ߬ߘߏ߫ ߞߎ߲߬ߘߐߕߍ߰ߣߍ߲߫ ߘߌ߫ ، ߓߊ߬ߙߌ߬ ߊ߬ ߢߍ߫ ߟߍߙߊ ߟߊߛߙߋߦߊߟߊ߲ ߠߋ߬ ، ߊ߬ ߣߌ߫ ߞߏ ߓߍ߯ ߝߊߙߊ߲ߝߊߛߌ ߟߋ߬ ، ߊ߬ ߣߌ߫ ߞߊ߲ߘߊ ߣߌ߫ ߤߌߣߊ ߟߴߊ߬ ߘߌ߫ ߡߌ߬ߙߌ߲߬ߘߌ߫ ߘߍ߲߬ߞߣߍ߬ߦߊ߬ߣߍ߲ ߠߎ߬ ߦߋ߫"
        }
    ]
}