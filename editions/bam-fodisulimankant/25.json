{
    "chapter": [
        {
            "chapter": 25,
            "verse": 1,
            "text": "ߒ߬ߓߊ߬ߘߍ ߦߋ߫ ߡߍ߲ ߦߋ߫ ߸ ߏ߬ ߟߋ ߞߊ߬ ߝߊߙߊ߲ߝߊߛߌ ߟߊߖߌ߰ ߊ߬ ߟߊ߫ ߖߐ߲߭ ߡߊ߬ ߸ ߛߴߊ߬ ߘߌ߫ ߞߍ߫ ߖߊ߬ߛߙߋ߬ߡߊ߬ߟߌ߬ߟߊ ߘߌ߫ ߖߊ߯ߓߊ ߟߎ߬ ߦߋ߫"
        },
        {
            "chapter": 25,
            "verse": 2,
            "text": "ߊ߬ߟߋ ߟߋ߬ ߕߊ߫ ߛߊ߲ ߠߎ߬ ߣߌ߫ ߘߎ߱ ߡߊ߲߬ߛߊ߬ߦߊ ߘߌ߫ ߸ ߊ߬ ߘߏ߲߬ ߡߴߊ߬ ߓߟߏߞߍ߫ ߘߋ߲߫ ߠߊ߫ ߸ ߜߙߊ߬ߢߐ߲߰ ߛߌ߫ ߕߍ߫ ߊ߬ ߟߊ߫ ߡߊ߲߬ߛߊ߬ߦߊ ߘߐ߫ ، ߊ߬ ߞߊ߬ ߝߋ߲ ߓߍ߯ ߘߊ߲߫ ߠߋ߬ ߞߵߊ߬ ߓߍ߯ ߖߋߞߎߦߊ߫ ߖߋߞߎߖߋߞߎ߫"
        },
        {
            "chapter": 25,
            "verse": 3,
            "text": "ߊ߬ߟߎ߫ ߞߵߊ߬ߟߎ߬ ߓߟߏߞߍ߫ ߡߊ߰ߙߌ߬ ߟߎ߫ ߟߋ߬ ߟߊ߫ ߞߵߊ߬ߟߋ߬ ߕߏ߫ ߸ ߡߍ߲ ߠߎ߬ ߕߍ߫ ߝߏߦߌ߬ ߘߊ߲߫ ߠߊ߫ ߸ ߏ߬ ߟߎ߫ ߖߍ߬ߘߍ ߝߊ߲߭ ߘߊ߲ߣߍ߲߫ ߠߋ߬ ، ߊ߬ߟߎ߫ ߘߏ߲߬ ߕߍ߫ ߡߊ߲߬ߕߙߐ߫ ߣߌ߫ ߡߎߣߊ߲ߝߊ߲߫ ߛߌ߫ ߡߙߊ߬ ߟߴߊ߬ߟߎ߫ ߖߘߍ߬ ߦߋ߫ ، ߊ߬ ߣߴߊ߬ߟߎ߬ ߕߍ߫ ߛߦߊ߬ ߣߌ߫ ߢߣߊߡߦߊ߫ ߣߌ߫ ߥߟߌ߬ ߛߌ߫ ߡߙߊ߬ ߟߊ߫"
        },
        {
            "chapter": 25,
            "verse": 4,
            "text": "ߓߊ߲߬ߓߊ߮ ߟߎ߬ ߞߊ߲߫ ߠߋ߬ ߸ ߞߏ߫ ( ߞߎ߬ߙߊ߬ߣߊ ) ߣߌ߲߬ ߕߍ߫ ߝߏߦߌ߬ ߘߌ߫ ߝߏ߫ ߥߎߦߊ߫ ߸ ߊ߬ ߣߵߏ߬ ߟߋ ߞߎ߲߬ߘߐߕߍ߰ ߟߊ߫ ، ߡߌ߬ߙߌ߲߬ߘߌ߬ ߜߘߍ߫ ߟߎ߫ ߟߋ߫ ߣߵߊ߬ ߘߍ߬ߡߍ߲߬ ߠߴߊ߬ ߡߊ߬ ، ߏ߬ ߟߎ߫ ߘߏ߲߬ ߓߘߊ߫ ߣߊ߬ ߕߐ߬ߢߍ߰ ߣߌ߫ ߥߎߦߊ߫ ߘߌ߫ ߏ߬ ߘߌ߫ ߞߟߋ߫"
        },
        {
            "chapter": 25,
            "verse": 5,
            "text": "ߊ߬ߟߎ߬ ߞߊ߲߫ ߕߎ߲߯ ߞߏ߫ ߝߟߐ߫ ߡߐ߱ ߟߎ߬ ߟߊ߫ ߛߌߙߌ߲ ߠߎ߫ ߟߋ߬ ߸ ߊ߬ ߣߵߏ߬ ߟߋ ߓߊߟߐ߬ ߟߊ߫ ، ߏ߬ ߟߋ ߝߐߛߓߍ ߦߋ߫ ߞߍ߫ ߟߴߊ߬ ߞߎ߲߬ ߛߐ߰-ߐ-ߛߐ߰ ߣߌ߫ ߥߎ߬ߙߊ-ߊ-ߥߎ߬ߙߊ߬"
        },
        {
            "chapter": 25,
            "verse": 6,
            "text": "ߊ߬ ߝߐ߫ ߞߏ߫ ߊ߬ ߟߊߖߌ߰ ߘߊ߫ ߡߍ߲ ߓߟߏ߫ ߸ ߏ߬ ߟߋ ߞߊ߬ ߜߎ߲߬ߘߎ ߟߐ߲߫ ߛߊ߲ ߠߎ߬ ߣߌ߫ ߘߎ߱ ߞߣߐ߫ ، ߏ߬ ߟߋ ߘߏ߲߬ ߦߋ߫ ߦߝߊ߬ߟߊ߬ߓߊ߫ ߤߌߣߟߊ ߘߌ߫"
        },
        {
            "chapter": 25,
            "verse": 7,
            "text": "ߊ߬ߟߎ߬ ߞߊ߲߫ ߠߋ߬ ߞߏ߫ ߡߋ߬ߘߋ ߞߋߟߊ ߢߌ߲߬ ߠߊ߫؟ ߊ߬ ߦߋ߫ ߛߎ߬ߡߊ߲ ߘߊߥߎ߲߫ ߠߊ߫ ، ߊ߬ ߣߴߊ߬ ߦߋ߫ ߕߊ߯ߡߊ߫ ߟߊ߫ ߟߐ߯ߝߍ ߟߎ߬ ߘߐ߫؟ ߥߟߊߞߏ߫ ߡߟߍ߬ߞߊ߫ ߕߘߍ߬ ߟߊߖߌ߰ ߊ߬ ߡߊ߬ ߸ ߏ߬ ߦߋ߫ ߞߍ߫ ߊ߬ ߝߍ߬ ߖߊ߬ߛߙߋ߬ߡߊ߬ߟߌ߬ߟߊ ߘߌ߫"
        },
        {
            "chapter": 25,
            "verse": 8,
            "text": "ߥߟߊ߫ ߣߊ߲߬ߝߟߏ߬ߓߊ߫ ߕߘߍ߬ ߟߊߝߟߌ߬ ߊ߬ ߡߊ߬ ، ߤߊߡߊ߲ߕߍ߫ ߣߊߞߐ߫ ߦߋ߫ ߞߍ߫ ߊ߬ ߓߟߏ߫ ߸ ߊ߬ ߘߌ߫ ߓߊߟߏ߫ ߡߍ߲ ߞߣߐ߫ ، ߕߐ߬ߢߍ߰ߒߕߋ ߟߎ߫ ߝߊ߲߭ ߞߊ߲߫ ߠߋ߬ ߸ ߞߏ߫ ߊߟߎ߫ ߕߍ߫ ߝߏߦߌ߬ ߟߊߓߊ߬ߕߏ߬ ߟߊ߫ ߣߌ߲߬ ߝߏ߫ ߗߍ߬ ߘߓߊ߬ߙߌ߬ߣߍ߲"
        },
        {
            "chapter": 25,
            "verse": 9,
            "text": "ߊ߬ ߝߟߍ߫ ߓߊ߫ ، ߊ߬ߟߎ߬ ߓߘߊ߫ ߟߊߒߡߊߢߐ߲߮ ߠߎ߬ ߞߴߌ ߟߊ߫ ߢߊ ߡߍ߲ ߝߎߚߎ߫ ߝߏ߫ ߞߵߊ߬ߟߎ߫ ߝߟߌ߬ ߸ ߊ߬ߟߎ߬ ߕߍ߫ ߛߌߟߊ߫ ߛߌ߫ ߟߊߣߐ߬ ߟߊ߫ ߡߎ߬ߕߎ߲߬"
        },
        {
            "chapter": 25,
            "verse": 10,
            "text": "ߒ߬ߓߊ߬ߘߍ ߦߋ߫ ߡߍ߲ ߦߋ߫ ߸ ߣߴߊ߬ ߞߵߏ߬ ߘߌߦߊ߫ ߸ ߊ߬ ߘߌ߫ ߤߙߊ߫ ߞߴߌ ߦߋ߫ ߡߍ߲ ߝߌ߬ߛߊ߫ ߏ߬ ߘߌ߫: ߣߊߞߐ߫ ߟߎ߫ ߞߊ߬ߣߌ߲߫ ، ߖߌߢߊ ߟߎ߫ ߥߦߏ߬ ߟߊ߫ ߡߍ߲ ߠߎ߬ ߞߘߐߟߊ ߘߐ߫ ، ߊ߬ ߣߴߊ߬ ߘߌ߫ ߛߊ߲ߞߊߛߏ ߟߎ߬ ߞߴߌ ߦߋ߫"
        },
        {
            "chapter": 25,
            "verse": 11,
            "text": "ߍ߲߬ߍ߲߫ ߸ ߊ߬ߟߎ߬ ߓߘߊ߫ ߟߐ߬ߓߊ ߟߋ߬ ߡߊߛߐ߬ߛߐ߬ ، ߊ߲ ߘߏ߲߬ ߣߊ߬ ߖߌߖߌ ߟߋ߬ ߘߐߓߍ߲߬ ߠߊ߫ ߟߐ߬ߓߊ ߡߊߛߐ߬ߛߐ߬ߓߊ߮ ߞߊ߲ߡߊ߬"
        },
        {
            "chapter": 25,
            "verse": 12,
            "text": "ߏ߬ ߓߊ߯ ߊ߬ߟߎ߬ ߟߊߕߌ߲߮ ߦߋ߫ ߸ ߊ߬ߟߎ߬ ߘߴߊ߬ ߥߙߌ߬ ߞߊ߲߬ߓߊ ߣߴߊ߬ ߦߌ߬ߙߌ߲߬ߓߊ߬ ߞߊ߲ ߡߍ߲߫"
        },
        {
            "chapter": 25,
            "verse": 13,
            "text": "ߣߴߊ߬ߟߎ߬ ߟߊߝߟߌ߬ ߘߴߊ߬ ߞߣߐ߫ ߦߙߐ߫ ߘߐߜߙߐ߬ߣߍ߲ ߘߏ߫ ߘߐ߫ ߸ ߞߵߊ߬ ߕߘߍ߬ ߊ߬ߟߎ߬ ߝߐߛߐ߲ߣߍ߲ ߦߋ߫ ߢߐ߲߮ ߡߊ߬ ߸ ߊ߬ߟߎ߬ ߘߌ߫ ߛߊ߬ߦߊ ߡߊߞߟߌ߫ ߦߋ߲߬"
        },
        {
            "chapter": 25,
            "verse": 14,
            "text": "ߞߏ߫ ߊߟߎ߫ ߞߣߊ߫ ߛߦߊ߬ ߞߋߟߋ߲߫ ߡߊߞߟߌ߫ ߓߌ߬ ߘߋ߬ ، ߊߟߎ߫ ߦߋ߫ ߛߦߊ߬ ߛߌߦߊߡߊ߲߫ ߠߋ߬ ߡߊߞߟߌ߫"
        },
        {
            "chapter": 25,
            "verse": 15,
            "text": "ߊ߬ ߝߐ߫ ߞߴߏ߬ ߟߋ ߝߌ߬ߛߊ߫ ߓߊ߬ ߘߎߡߊ ߣߊߞߐ ߸ ߝߊ߲ߕߊ߲ߞߟߊ ߟߎ߬ ߦߟߌߡߊߘߌߦߊߣߴߏ߬ ߡߍ߲ ߠߊ߫؟ ߏ߬ ߟߋ ߞߍߣߴߊ߬ߟߎ߫ ߛߊ߬ߙߊ ߣߴߊ߬ߟߎ߬ ߟߊߓߊ߲߫ ߦߙߐ ߘߌ߫"
        },
        {
            "chapter": 25,
            "verse": 16,
            "text": "ߊ߬ߟߎ߫ ߛߊ߬ߥߏ߬ߣߊ߲߬ ߝߋ߲ ߓߍ߯ ߊ߬ߟߎ߬ ߢߍ߫ ߦߋ߲߬ ߘߎߡߊ߫ ߓߟߏ ߡߊ߬ ، ߏ߬ ߘߏ߲߬ ߞߍߣߴߌ ߡߊ߰ߙߌ ߡߊ߬ ߦߟߌߡߊߘߌߦߊ߫ ߡߞߊߣߌ߲ߕߊ߫ ߟߋ߬ ߘߌ߫"
        },
        {
            "chapter": 25,
            "verse": 17,
            "text": "ߒ߬ߓߊ߬ ( ߊ߬ ߞߍߕߐ߫ ) ߊ߬ߟߎ߬ ߟߊߘߍ߬ ߟߊ߫ ߟߏ߲ ߡߍ߲ ߸ ߊ߬ ߣߴߊ߬ߟߎ߬ ߦߋ߫ ߝߋ߲ ߡߍ߲ ߠߎ߫ ߓߊ߬ߕߏ߬ ߟߊ߫ ߞߵߊߟߊ߫ ߕߏ߫ ، ( ߊ߬ ߘߴߊ߬ ߝߐ߫ ) ߞߏ߫ ߦߊ߯ߟߊ߫ ߊߟߎ ߟߋ߫ ߞߊ߬ ߒ߬ ߠߊ߫ ߖߐ߲߭ ߢߌ߲߬ ߠߎ߬ ߟߊߝߌ߬ߟߌ߫ ߓߊ߬؟ ߥߟߴߊ߬ߟߎ߫ ߖߍ߬ߘߍ ߟߋ߫ ߝߟߌ߬ ߘߊ߫ ߛߌߟߊ ߡߊ߬؟"
        },
        {
            "chapter": 25,
            "verse": 18,
            "text": "ߏ߬ ߟߎ߬ ߘߴߊ߬ ߝߐ߫ ߞߏ߫ ߌ ߛߊߣߌ߲ߡߊ߲߫ ߏ ߡߊ߬߹ ߊ߬ ߘߏ߲߬ ߕߍ߫ ߞߎ߲߫ ߒ߬ߠߎ߬ ߘߐ߫ ߞߊ߬ ߒ߬ ߓߟߏߞߍ߫ ߞߏߕߌ߯ ߜߘߍ߫ ߟߎ߫ ߟߊ߫ ߡߍ߲ ߠߎ߬ ߕߴߌߟߋ ߘߌ߫ ، ߒ߬ߞߊ߬ ߌߟߋ ߟߋ߫ ߞߵߊ߬ߟߎ߬ ߣߴߊ߬ߟߎ߫ ߝߊ߬ ߟߎ߫ ߘߊ߰ߡߎ߲߬ ߝߎߚߎ߫ ߝߏ߫ ߞߵߊ߬ߟߎ߫ ߢߌ߬ߣߊ߫ ߞߊ߬ߥߊ߲߬ߘߌ ߞߐ߫ ߸ ߊ߬ ߣߌ߫ ߞߵߊ߬ߟߎ߬ ߞߍ߫ ߡߌ߬ߙߌ߲߬ߘߌ߬ ߕߏߒߘߐߕߊ ߟߎ߬ ߘߌ߫"
        },
        {
            "chapter": 25,
            "verse": 19,
            "text": "ߊ߬ߟߎ߬ ߓߘߴߊߟߎ߫ ߛߐ߬ߛߐ߬ ߊߟߎ߫ ߟߊ߫ ߞߎߡߊ ߘߐ߫ ߣߌ߲߬ ، ߊߟߎ߫ ߘߏ߲߬ ߕߍ߫ ߟߛߊ߬ߦߌ߬ߟߌ߫ ߣߌ߫ ߞߎ߬ߡߊ߲߬ߘߌ߬ߟߌ߫ ߛߌ߫ ߣߐ߬ ، ߡߍ߲ ߘߏ߲߬ ߓߊ߯ ߕߐ߬ߢߍ߮ ߞߍ߫ ߊߟߎ߫ ߘߐ߫ ߸ ߒ߬ ߘߴߏ߬ ߡߊߜߏ߬ߙߏ߫ ߖߊ߲߰ߞߕߊ߬ ߓߟߋߓߟߋ ߟߊ߫"
        },
        {
            "chapter": 25,
            "verse": 20,
            "text": "ߊ߲ ߡߊ߫ ߞߋߟߊ߫ ߛߌ߫ ߗߋ߫ ߌߟߋ ߢߍ߫ ߞߘߐ߬ߡߊ߲߫ ߸ ߝߏ߫ ߡߍ߲ ߠߎ߬ ߦߋ߫ ߛߎ߬ߡߊ߲ ߘߊߥߎ߲߫ ߠߊ߫ ߸ ߊ߬ ߣߴߊ߬ߟߎ߬ ߦߴߊ߬ߟߎ߬ ߕߊ߯ߡߊ߫ ߟߊ߫ ߟߐ߯ߝߍ ߟߎ߬ ߘߐ߫ ، ߊ߲ ߘߏ߲߬ ߣߵߊߟߎ߫ ߘߏ߫ ߞߘߐߓߐ߫ ߟߊ߫ ߘߏ߫ ߟߋ߬ ߟߊ߫ ߸ ( ߞߵߊ߬ ߝߟߍ߫ ) ߣߴߊߟߎ߫ ߘߴߊߟߎ߫ ߡߎ߬ߢߎ߲߬ ، ߌ ߡߊ߰ߙߌ ߘߏ߲߬ ߦߋ߫ ߦߋߟߌߟߊ߫ ߟߋ߬ ߘߌ߫"
        },
        {
            "chapter": 25,
            "verse": 21,
            "text": "ߡߍ߲ ߠߎ߬ ߦߟߌ߫ ߕߍ߫ ߊ߲ ߓߍ߲߬ߢߐ߲߰ߦߊ ߟߊ߫ ߸ ߏ߬ ߟߎ߬ ߞߊ߲߫ ߠߋ߬ ߞߏ߫ ߥߟߊߞߏ߫ ߞߋ߲ߛߐ߲ ߠߎ߫ ߕߘߍ߬ ߟߊߖߌ߰ ߊ߲ ߡߊ߬ ߸ ߥߟߊ߫ ߒ߬ ߕߘߍ߬ ߒ߬ ߡߊ߰ߙߌ ߦߋ߫ ( ߜߍ ߘߐ߫ ) ، ߤߊ߲߫ ߏ߬ ߟߎ߬ ߓߘߴߊ߬ߟߎ߫ ߖߘߍ߬ ߘߐߓߏ߲߬ߧߴߊ߬ߟߎ߬ ߣߌߘߐ߫ ߘߋ߬ ߸ ߊ߬ ߣߴߊ߬ߟߎ߬ ߓߘߴߊ߬ߟߎ߬ ߜߛߋߞߘߎ߬ ߜߛߋߞߘߎߟߌ߫ ߓߟߋ߬ߓߟߋ ߟߊ߫"
        },
        {
            "chapter": 25,
            "verse": 22,
            "text": "ߊ߬ߟߎ߫ ߘߏ߲߬ ߞߍߕߐ߫ ߞߋ߲ߛߐ߲ ߠߎ߬ ߦߋ߫ ߟߊ߫ ߟߏ߲ ߡߍ߲ ߸ ߛߍߥߊ߫ ߕߍ߫ ߏ߬ ߟߏ߲ ߘߐ߫ ߛߐ߲߬ߡߊ ߟߎ߬ ߢߍ߫ ߘߋ߬ ، ߊ߬ߟߎ߫ ߖߍ߬ߘߍ ߘߴߊ߬ ߝߐ߫ ߕߋ߲߬ ߞߏ߫ ߛߊߞߣߊ߫ ߸ ߛߊߞߣߊߔߊߕߌ߫߹"
        },
        {
            "chapter": 25,
            "verse": 23,
            "text": "ߊ߲ ߘߌ߫ ߒ߬ ߝߍ߫ ߊ߬ߟߎ߬ ߟߊ߫ ߓߊ߯ߙߊ߫ ߞߍߣߍ߲ ߠߎ߫ ߡߊ߬ ߸ ߞߵߏ߬ ߟߎ߬ ߞߍ߫ ߜߊ߲߬ߜߊ߲߬ ߖߎߙߎ߲ߖߎߙߎ߲ߕߊ߫ ߜߊ߲߬ߛߊ߲ ߘߌ߫"
        },
        {
            "chapter": 25,
            "verse": 24,
            "text": "(ߡߍ߲ߘߌߦߊ ) ߣߊߞߐ ߘߏ߲߬ߞߏ ߟߎ߫ ߟߋ߬ ߝߌ߬ߛߊ߫ ߏ߬ ߟߏ߲ ߡߊ߬ߞߍ߬ ߦߌ߬ߟߊ߬ ߞߏ ߘߐ߫ ߸ ߊ߬ ߣߴߊ߬ߟߎ ߟߋ߫ ߢߌ߬ߡߊ߫ ߕߟߋ߬ ߘߐ߬ ߛߎ߬ߣߐ߰ ߦߙߐ߬ ߞߏ ߘߐ߫"
        },
        {
            "chapter": 25,
            "verse": 25,
            "text": "ߛߊ߲ ߝߙߊߕߐ߫ ߓߘߌߞߊ ߟߎ߬ ߘߌ߫ ߟߏ߲ ߡߍ߲ ߸ ߞߊ߬ ߞߋ߲ߛߐ߲ ( ߡߟߍ߬ߞߊ ) ߟߎ߬ ߟߊߖߌ߰ ߓߘߍߓߘߍ߫"
        },
        {
            "chapter": 25,
            "verse": 26,
            "text": "ߏ߬ ߟߏ߲ ߸ ߡߊ߲߬ߛߊ߬ߦߊ߫ ߕߎ߬ߢߊ߬ߡߊ ߦߋ߫ ߡߊ߰ߙߌ߬ ߤߌߣߊߒߕߋ ߟߋ߬ ߕߊ߫ ߘߌ߫ ، ߏ߬ ߘߏ߲߬ ߞߍߕߐ߫ ߟߏ߲߫ ߜߍߟߍ߲߫ ߠߋ߬ ߘߌ߫ ߓߊ߲߬ߓߊ߮ ߟߎ߫ ߡߊ߬"
        },
        {
            "chapter": 25,
            "verse": 27,
            "text": "ߕߐ߬ߢߍ߰ߒߕߋ ߦߴߊ߬ ߓߟߏ߫ ߝߌ߬ߟߊ ߗߌ߲߫ ߠߊ߫ ߟߏ߲ ߡߍ߲ ߸ ߊ߬ ߘߴߊ߬ ߝߐ߫ ߞߏ߫ ߥߟߊߞߏ߫ ߒ ߕߘߍ߬ ߛߌߟߊ߫ ߡߌ߬ߘߊ߬ ߞߋߟߊ ߝߍ߬"
        },
        {
            "chapter": 25,
            "verse": 28,
            "text": "ߊ߯ߟߊ߫߹ ߥߟߊߞߏ߫ ߒ ߕߎ߲߬ ߞߣߊ߫ ߞߊ߬ߘߌ߬ߛߊ߬ ߘߐߡߌ߬ߣߊ߬ ( ߒ ) ߕߋߙߌ߫ ߘߌ߫"
        },
        {
            "chapter": 25,
            "verse": 29,
            "text": "ߏ߬ ߟߋ ߞߊ߬ ߒߠߋ ߟߊߝߌ߬ߟߌ߫ ߞߊ߬ߥߊ߲߬ߘߌ߬ߒ߬ߞߊ߲߬ߠߊ ߡߊ߬ ߸ ߊ߬ ߓߊ߲ ߞߐ ߣߊ߬ ߟߊ߫ ߒ ߡߊ߬ ، ߤߊ߲߫ ߸ ߜߍ߬ߘߍ ߞߍ߫ ߘߊ߫ ߡߐ߱ ߟߊߓߌ߬ߟߊ߬ߓߊ߮ ߖߍ߬ߘߍ ߟߋ߬ ߘߌ߫"
        },
        {
            "chapter": 25,
            "verse": 30,
            "text": "ߞߋߟߊ ߞߊ߲߫ ߠߋ߬ ߞߏ߫ ߒ ߡߊ߰ߙߌ ߸ ߒ ߡߌ߬ߙߌ߲߬ߘߌ ߓߘߊ߫ ߞߎ߬ߙߊ߬ߣߊ ߣߌ߲߬ ߞߍ߫ ( ߝߋ߲߫) ߠߊߕߏߕߊ ߘߌ߫ ߜߟߊߞߏ߫"
        },
        {
            "chapter": 25,
            "verse": 31,
            "text": "ߊ߲ ߘߏ߲߬ ߞߊ߬ ߖߎ߯ ߞߍ߫ ߟߊ߬ߝߐ߬ߓߊ߮ ߓߍ߯ ߟߊ߫ ߛߐ߲߬ߡߊ ߟߎ߬ ߘߐ߫ ߕߋ߲߬ ߠߋ߬ ، ߞߏ߬ߣߌ߲߬ ߌ ߡߊ߰ߙߌ ߥߛߊ߬ ߘߊ߫ ߞߊ߲ߘߊߓߊ߯ ߘߌ߫ ߸ ߊ߬ ߣߌ߫ ߘߍ߬ߡߍ߲߬ߓߊ߯ ߘߌ߫"
        },
        {
            "chapter": 25,
            "verse": 32,
            "text": "ߓߊ߲߬ߓߊ߮ ߟߎ߬ ߞߊ߲߫ ߠߋ߬ ߞߏ߫ ߥߟߊߞߏ߫ ߞߎ߬ߙߊ߬ߣߊ ߕߘߍ߬ ߟߊߖߌ߰ ߊ߬ ߡߊ߬ ߞߟߎߞߕߎ߫ ߞߋߟߋ߲߫ ߘߌ߫ ، ߊ߬ ߘߏ߲߬ ( ߞߎߘߎ߲ߞߎߘߎ߲ߣߍ߲߫ ) ߕߊ߲߬ ߠߋ߬ ߸ ߛߴߊ߲ ߘߴߌ ߛߣߐ߬ߡߍ ߓߊ߲ߓߊ߲߫ ߊ߬ ߟߊ߫ ߸ ߊ߲ ߣߵߊ߬ ߘߏ߲߬ߖߟߎ߬ߡߊ߬ ߟߴߏ߬ ߟߋ ߘߐ߫ ߓߟߐߟߐߟߐ߫"
        },
        {
            "chapter": 25,
            "verse": 33,
            "text": "ߏ߬ ߘߐ߫ ߸ ߊ߬ߟߎ߬ ߕߍ߫ ߣߵߌ ߡߊ߬ ߛߊ߲߬ߘߊ߬ ߛߌ߫ ߘߌ߫ ߸ ߝߏ߫ ߊ߲ ߧߋ߫ ߣߵߌ ߡߊ߬ ( ߏ ) ߕߎ߬ߢߊ ߘߌ߫ ߸ ߊ߬ ߣߴߊ߬ ߞߘߐ߫ ߢߌߡߊ ߘߌ߫"
        },
        {
            "chapter": 25,
            "verse": 34,
            "text": "ߒ߬ߓߊ߬ ߡߍ߲ ߠߎ߫ ߜߍ߲߬ߜߍ߲߬ߕߐ߫ ߊ߬ߟߎ߬ ߢߘߊ ߟߎ߫ ߞߊ߲߬ ߛߊ߫ ߞߊ߬ ߕߊ߯ ߔߊߦߌߔߊߦߌ ߘߐ߫ ߸ ߏ߬ ߟߎ߫ ߟߋ߫ ߘߌ߲߬ߞߌߙߊ ߞߊ߫ ߖߎ߯ ߓߍ߯ ߘߌ߫ ߸ ߊ߬ ߣߴߊ߬ߟߎ߫ ߝߟߌ߬ߣߍ߲߬ ߛߌߟߊ ߡߊ߬ ߓߍ߯ ߘߌ߫"
        },
        {
            "chapter": 25,
            "verse": 35,
            "text": "ߖߊ߯ߕߋ߬ ߸ ߊ߲ ߞߊ߬ ߡߎߛߊ߫ ߛߐ߫ ߟߍߙߊ ߟߊ߫ ߸ ߊ߬ ߣߴߊ߲ ߞߵߊ߬ ߞߘߐ߬ߞߍ߫ ߞߍ߫ ߊ߬ ߝߍ߬ ߛߘߌ߬ߒ߬ߞߊ߲ ߘߌ߫"
        },
        {
            "chapter": 25,
            "verse": 36,
            "text": "ߊ߲ ߞߵߊ߬ ߝߐ߫ ߒ ߞߏ߫ ߊߟߎ߫ ߝߌ߬ߟߊ ߥߊ߫ ߡߌ߬ߙߌ߲߬ߘߌ߫ ߡߊ߬ ߡߍ߲ ߠߎ߫ ߞߊ߬ ߒ߬ ߠߊ߫ ߘߊ߬ߟߎ ߟߎ߬ ߡߊߛߐ߬ߛߐ߬ ، ߓߊ߬ߙߌ߬ ߊ߲ ߣߊ߬ ߘߴߏ߬ ߟߎ߬ ߓߍߘߍ߲ߛߍ߫ ߟߋ߬ ߟߋߎ߫"
        },
        {
            "chapter": 25,
            "verse": 37,
            "text": "ߣߎߤߎ߲߫ ߡߌ߬ߙߌ߲߬ߘߌ ߝߣߊ߫ ߣߊ߬ ߞߋߟߊ ߟߎ߬ ߡߊߛߐ߬ߛߐ߬ ߟߊ ߸ ߊ߲ ߞߵߏ߬ ߟߎ߬ ߟߊߕߏ߫ ߖߌ ߘߐ߫ ߸ ߊ߬ ߣߌ߫ ߞߵߊ߬ߟߎ߬ ߞߍ߫ ߡߐ߱ ߟߎ߫ ߕߊ߰ߛߌ߬ ߞߏ ߘߌ߫ ، ߊ߲ ߘߏ߲߬ ߞߊ߬ ߖߊ߲߰ߞߕߊ߬ ߘߌߡߌ߲ߣߍ߲߫ ߠߋ߬ ߘߐߓߍ߲߬ ߕߐ߬ߢߍ߰ߒߕߋ ߟߎ߬ ߢߍ߫"
        },
        {
            "chapter": 25,
            "verse": 38,
            "text": "ߊ߯ߘߌ ߟߎ߫ ߏ߱ ߸ ߛߊ߬ߡߎߘߊ ߟߎ߫ ߏ߱ ߸ ߞߐ߬ߟߐ߲ ߘߏ߲߬ߞߏ ߟߎ߫ ߏ߱ ߸ ߊ߬ ߣߌ߫ ߓߐ߲ߛߐ߲ߘߊ߫ ߛߘߍߡߊ߲߫ ߦߴߏ߬ ߟߎ߬ ߕߍ߫"
        },
        {
            "chapter": 25,
            "verse": 39,
            "text": "ߊ߲ ߞߊ߬ ߛߊ߲߬ߘߊ ߟߎ߬ ߟߊ߫ ߏ߬ ߟߎ߫ ߞߋ߬ߟߋ߲߬ߞߋ߬ߟߋ߲߬ߣߊ ߦߋ߫ ߸ ߞߏ߬ߣߵߊ߲ ߞߵߏ߬ ߟߎ߫ ߞߋ߬ߟߋ߲߬ߞߋ߬ߟߋ߲߬ߣߊ ߛߌߟߊߛߊ߬ ߟߋ߬ ߟߋߎ߫"
        },
        {
            "chapter": 25,
            "verse": 40,
            "text": "ߊ߬ߟߎ߫ ߘߏ߲߬ ߜߎ ߓߘߊ߫ ߛߋ߫ ߛߏ ߟߊ߫ ߸ ߡߍ߲ ߛߊ߲ߖߌߦߊ߫ ߘߊ߫ ߞߏ߫ ߖߎ߮ ߛߊ߲ߖߌ ߟߊ߫ ، ߊ߬ߟߎ߫ ߕߎ߲߬ ߕߴߏ߬ ߟߎ߬ ߦߋ߫ ߟߊ߫ ߓߊ߬؟ ߍ߲߬ߍ߲߫ ߸ ߊ߬ߟߎ߬ ߦߟߌ߫ ߕߍ߫ ߥߟߌ߬ ߞߏ߫ ߟߋ߬ ߟߊ߫"
        },
        {
            "chapter": 25,
            "verse": 41,
            "text": "ߊ߬ߟߎ߬ ߢߊ ߓߊ߯ ߟߴߌ ߞߊ߲߬ ߸ ߊ߬ߟߎ߬ ߕߴߌ ߡߌ߬ߘߊ߬ ߝߏߦߌ߬ ߘߌ߫ ߝߏ߫ ߦߟߍߒߡߊ߫ ߝߋ߲ ߸ ߞߏ߫ ߌ߬ߦߏ߯ ߊߟߊ߫ ߣߐ߬ ߢߌ߲߬ ߠߋ߬ ߟߊߥߟߌ߬ ߟߊ߫ ߞߵߊ߬ ߞߍ߫ ߞߋߟߊ ߘߌ߫؟"
        },
        {
            "chapter": 25,
            "verse": 42,
            "text": "ߊ߬ ߝߊ߲߭ ߕߎ߲߬ ߓߍߢߌߣߌ߲߫ ߞߊ߬ ߒ߬ ߠߊߝߟߌ߬ ߒ߬ ߡߊ߰ߙߌ ߟߎ߫ ߡߊ߬ ߟߋ߬ ߸ ߣߴߊ߲ ߕߎ߲߬ ߡߴߊ߲ ߡߎ߬ߢߎ߲߬ ߊ߬ߟߎ߫ ߞߊ߲߬ ، ߞߏ߬ߣߌ߲߬ ߊ߬ߟߎ߬ ߢߊ ߟߊ߫ ߕߎߡߊ ߖߊ߲߰ߞߕߊ ߞߊ߲߬ ߸ ߊ߬ߟߎ߬ ߘߌߣߵߊ߬ ߟߐ߲߫ ߡߍ߲ ߝߟߌ߬ߣߍ߲߫ ߛߌߟߊ ߡߊ߬ ߓߍ߯ ߘߌ߫"
        },
        {
            "chapter": 25,
            "verse": 43,
            "text": "ߌ ߡߴߊ߬ ߦߋ߫ ߓߊ߬ ߸ ߡߍ߲ ߞߵߊ߬ ߡߊ߰ߙߌ ߞߍ߫ ߊ߬ ߣߌ ߞߊ߬ߣߌ߲߬ ߞߏ ߘߌ߫؟ ߦߊ߯ߟߊ߫ ߌߟߋ ߘߌ߫ ߞߴߏ߬ ߜߋ߬ߟߎ߲߬ߓߊ߯ ߘߌ߫ ߓߊ߬؟"
        },
        {
            "chapter": 25,
            "verse": 44,
            "text": "ߥߟߊ߫ ߌ ߦߴߊ߬ ߖߊ߬ߕߋ߬ ߟߊ߫ ߟߋ߫ ߓߊ߬ ߸ ߞߏ߫ ߊ߬ߟߎ߫ ߝߊ߲߬ߓߊ ߦߋ߫ ߡߍ߲ߠߌ߲߫ ߞߍ߫ ߟߊ߫ ߥߟߴߊ߬ߟߎ߬ ߦߋ߫ ߝߊ߰ߡߎ߲߬ߠߌ߲߫ ߞߍ߫ ߟߊ߫؟ ߊ߬ߟߎ߬ ߕߍ߫ ߢߊ߫ ߛߌ߫ ߡߊ߬ ߝߏ߫ ( ߦߏ߫ ) ߓߌߦߊ߲ ߠߎ߬ ، ߍ߲߬ߍ߲߫ ߸ ߊ߬ߟߎ߫ ߝߟߌ߬ߣߍ߲߬ ߛߌߟߊ ߡߊ߬ ߏ߬ ߟߎ߬ ߘߌ߫"
        },
        {
            "chapter": 25,
            "verse": 45,
            "text": "ߌ ߡߴߌ ߡߊ߰ߙߌ ߦߋ߫ ߓߊ߬ ߸ ߊ߬ ߦߋ߫ ߘߎߟߋ߲ ߘߐߝߎߟߋ߲߫ ߠߊ߫ ߢߊ ߡߍ߲؟ ߣߴߊ߬ ߕߎ߲߬ ߞߵߊ߬ ߘߌߦߊ߫ ߸ ߊ߬ ߕߘߍ߬ ߘߴߊ߬ ߟߊߛߌ߰ ߖߙߌ߫ ، ߊ߲ ߣߊ߬ ߘߊ߫ ߓߊ߲߫ ߞߊ߬ ߕߋ߬ߟߋ ߞߍ߫ ߊ߬ ߢߍߡߌߘߊߟߊ߲ ߘߌ߫"
        },
        {
            "chapter": 25,
            "verse": 46,
            "text": "ߊ߲ ߓߊ߲߫ ߘߊ߫ ߞߵߊ߬ ߡߌ߬ߘߊ߫ ߞߵߊ߬ ߟߊߣߵߊ߲ ߡߊ߬ ߡߌ߬ߘߊ߬ߟߌ߬ ߣߐ߲߮ ߠߊ߫ ߕߐߟߍ߫"
        },
        {
            "chapter": 25,
            "verse": 47,
            "text": "ߊ߬ߟߋ ߟߋ߫ ߞߊ߬ ߛߎ ߞߍ߫ ߊߟߎ߫ ߦߋ߫ ߛߘߌ߬ ߝߊ߯ߣߌ߲ ߘߌ߫ ߸ ߞߊ߬ ߛߎ߬ߣߐ߮ ߞߍ߫ ߢߐ߲ߢߐ߲ߠߌ߲ ߘߌ߫ ߸ ߞߊ߬ ߕߟߋ߬ߘߐ߬ߟߊ ߞߍ߫ ߥߟߌ߬ ( ߕߎߡߊ ) ߘߌ߫"
        },
        {
            "chapter": 25,
            "verse": 48,
            "text": "ߊ߬ߟߋ ߟߋ߫ ߞߊ߬ ߝߢߐ ߟߎ߬ ߞߍ߫ ߘߟߊߝߎߟߌ ߘߴߊ߬ ߟߊ߫ ߤߌߣߊ ߢߍߕߐߟߊ ߘߐ߫ ، ߊ߬ ߣߴߊ߲ ߞߊ߬ ߖߌ߫ ߛߊߣߌ߲ߧߊߟߌߟߊ ߟߊߖߌ߰ ߞߊ߬ ߓߐ߫ ߡߐ߲ߕߐ߲ ߘߐ߫"
        },
        {
            "chapter": 25,
            "verse": 49,
            "text": "ߖߐ߲߰ߛߴߊ߲ ߘߌ߫ ߝߊ߲߬ߕߙߊ߫ ߛߊ߬ߣߍ߲ ߟߊߣߌߡߦߴߊ߬ ߟߊ߫ ، ߊ߬ ߣߴߊ߲ ߦߋ߫ ߒ߬ ߠߊ߫ ߘߊ߲ߝߋ߲ ߘߏ߫ ߟߎ߫ ߟߊߡߌ߲߬ ߠߴߊ߬ ߟߊ߫ ߸ ߣߊߟߌ߬ߡߎ߲߫ ߓߌߦߊ߲ ߠߎ߬ ߣߌ߫ ߡߐ߰ ߛߌߦߊߡߊ߲߫ ߘߌ߫"
        },
        {
            "chapter": 25,
            "verse": 50,
            "text": "ߊ߲ ߘߏ߲߬ ߣߊ߬ ( ߖߌ ) ߏ߬ ߕߊ߯ߣߌߛߊ߬ߦߌ߬ ߟߴߊ߬ߟߎ߬ ߕߍ߫ ߟߋ߬ ߸ ߛߴߊ߬ߟߎ߬ ߘߴߊ߬ߟߎ߫ ߕߊ߰ߛߌ߬ ، ߓߊ߬ߙߌ߬ ߡߐ߱ ߝߊ߲߬ߓߊ ߓߊ߲߬ߣߍ߲߬ ( ߞߏ ߓߍ߯ ߡߊ߬ ) ߝߏ߫ ߝߌߕߙߌߥߊߟߋߦߊ"
        },
        {
            "chapter": 25,
            "verse": 51,
            "text": "ߊ߬ ߕߘߍ߬ ߓߊ߯ ߒ߬ ߘߌߦߊ߫ ߸ ߊ߲ ߕߎ߲߬ ߘߌ߫ ߖߊ߬ߛߙߋ߬ߡߊ߬ߟߌ߬ߟߊ ߟߊߥߟߌ߬ ߛߏ ߞߋ߬ߟߋ߲߬ߞߋ߬ߟߋ߲߬ߣߊ ߓߍ߯ ߟߊ߫"
        },
        {
            "chapter": 25,
            "verse": 52,
            "text": "ߌ ߞߣߊ߫ ߓߊ߲߬ߓߊ߮ ߟߎ߬ ߞߊ߲ ߡߌ߬ߘߊ߫ ߘߋ߬ ߸ ߌ ߦߴߊ߬ߟߎ߫ ߞߟߍ߬ ߊ߬ ߟߊ߫ ߟߋ߬ ߞߟߍ߬ ߓߟߋߓߟߋ ߟߊ߫"
        },
        {
            "chapter": 25,
            "verse": 53,
            "text": "ߊ߬ߟߋ ߟߋ߫ ߞߊ߬ ߓߊ߫ ߝߌ߬ߟߊ ߓߊ߬ߛߊ߲߬ ߸ ߘߐ ߢߌ߲߬ ߖߌ ߘߌߡߊ߲߫ ߘߌߦߊ߫ ߡߙߍߕߍߕߍ ߟߊ߫ ، ߘߐ ߢߌ߲߬ ߦߋ߫ ߞߐ߱ ߘߌ߫ ߞߎߣߦߊ߫ ߞߙߊߕߊߕߊ ߟߊ߫ ، ߊ߬ ߘߏ߲߬ ߞߊ߬ ߕߍߕߍ߮ ߘߏ߲߬ ߊ߬ߟߎ߬ ߕߍ߫ ߸ ߊ߬ ߣߌ߫ ߓߊ߬ߟߊ߲߫ ߓߊ߬ߟߊ߲߬ߣߍ߲"
        },
        {
            "chapter": 25,
            "verse": 54,
            "text": "ߊ߬ߟߋ ߟߋ߫ ߞߊ߬ ߡߐ߱ ߘߊ߲߫ ߖߌ ߘߐ߫ ߸ ߞߵߏ߬ ߞߍ߫ ߟߊ߲߬ߓߋ߬ߢߐ߲߯ ߘߌ߫ ߸ ߊ߬ ߣߌ߫ ߓߌߘߊ߲߫ ߘߌ߫ ، ߤߋߦߌ߬ ، ߌ ߡߊ߰ߙߌ ߦߋ߫ ߛߋߓߊ߯ ߘߌ߫ ߞߟߋ߫"
        },
        {
            "chapter": 25,
            "verse": 55,
            "text": "ߊ߬ߟߎ߬ ߦߋ߫ ߡߍ߲ ߓߊ߬ߕߏ߬ ߟߊ߫ ߞߵߊߟߊ߫ ߕߏ߫ ߸ ߏ߬ ߕߴߊ߬ߟߎ߬ ߡߎߣߊ߲ߝߊ߲߫ ߠߊ߫ ߸ ߊ߬ ߘߏ߲߬ ߕߴߊ߬ߟߎ߬ ߕߙߐ߫ ߟߊ߫ ، ߡߐ߱ ߘߏ߲߬ ߞߍߣߍ߲߫ ( ߖߎ߮ ) ߞߐߞߘߐߘߍߡߍ߲ߓߊ߯ ߟߋ߬ ߘߌ߫ ߊ߬ ߡߊ߰ߙߌ ߡߊ߬"
        },
        {
            "chapter": 25,
            "verse": 56,
            "text": "ߊ߲ ߡߴߌߟߋ ߗߋ߫ ߘߏ߫ ߜߘߍ߫ ߘߌ߫ ߸ ߝߏ߫ ߘߟߊߝߎߟߌߟߊ ߣߌ߫ ߖߊ߬ߛߙߋ߬ߡߊ߬ߟߌ߬ߟߊ"
        },
        {
            "chapter": 25,
            "verse": 57,
            "text": "ߊ߬ ߝߐ߫ ߞߏ߫ ߒ ߕߍ߫ ߟߎ߫ ߕߙߊ߫ ߟߊ߫ ߛߙߊ߬ ߟߴߢߌ߲߬ ߘߐ߫ ، ߝߏ߫ ߣߴߊ߬ ߞߊ߬ ߡߍ߲ ߘߌߦߊ߫ ߞߊ߬ ߛߌߟߊ ߡߌ߬ߘߴߊ߬ ߡߊ߰ߙߌ ߝߍ߬"
        },
        {
            "chapter": 25,
            "verse": 58,
            "text": "ߌߟߋ ߌ ߛߍ߲߬ߓߍ߬ ߣߌߡߊ ߟߊ߫ ߸ ߡߍ߲ ߕߍ߫ ߛߊ߬ ߟߊ߫ ، ߊ߬ ߣߴߌ ߦߋ߫ ߛߊߣߌ߲ߧߊ ߞߍ߫ ߊ߬ ߕߊ߲߬ߘߏ ߟߊ߫ ، ߊ߬ ߘߏ߲߬ ߥߛߊ߬ ߘߊ߫ ߞߟߊ߬ߡߊ߬ߓߊ߯ ߘߌ߫ ߊ߬ ߟߊ߫ ߖߐ߲߭ ߠߎ߫ ߖߟߎ߬ߡߎ߲ ߠߎ߬ ߟߊ߫"
        },
        {
            "chapter": 25,
            "verse": 59,
            "text": "ߊ߬ߟߋ ߟߋ߫ ߞߊ߬ ߛߊ߲ ߠߎ߬ ߣߌ߫ ߘߎ߱ ߣߴߊ߬ߟߎ߫ ߝߌ߬ߟߊ ߕߍ߫ ߝߋ߲ ߠߎ߬ ߘߊ߲߫ ߕߟߋ߬ ߥߐ߯ߙߐ߫ ߞߘߐ߫ ߸ ߞߊ߬ ߓߊ߲߫ ߞߵߊ߬ ߟߞߊߢߊ߫ ߛߍ߬ߡߍ ߞߊ߲߬ ، ߡߊ߬ߤߌ߬ߣߊ߬ߟߊ ߟߋ߫ ߘߏ߲߬ ߦߋ߫ ، ߒ߬ߓߊ߬ ߌߟߋ ߊ߬ ߡߊߢߌ߬ߣߌ߲߬ߞߊ߫ ߞߟߊ߬ߡߊ߬ߓߊ߮ ߘߏ߫ ߟߊ߫"
        },
        {
            "chapter": 25,
            "verse": 60,
            "text": "ߣߴߊ߬ ߝߐ߫ ߘߴߊ߬ߟߎ߬ ߦߋ߫ ߞߏ߫ ߊߟߎ߫ ߕߌ߲ߓߌߘߌ߲ ߞߍ߫ ߡߊ߬ߤߌ߬ߣߊ߬ߟߊ ߦߋ߫ ߸ ߊ߬ߟߎ߬ ߘߴߊ߬ ߝߐ߫ ߞߏ߫ ߡߋ߬ߘߋ ߡߊ߬ߤߌ߬ߣߊ߬ߟߊ ߘߌ߫؟ ߌ߬ߦߏ߯ ߒ߬ߠߎ߬ ߦߋ߫ ߕߌ߲ߓߌߘߌ߲ ߞߍ߫ ߌߟߋ ߟߊ߫ ߖߡߊ߬ߙߌ߬ߒ߬ߞߊ߲߬ߠߊ ߦߋ߫؟ ߏ߬ ߘߌ߫ ߕߊ߬ߡߴߊ߬ߟߎ߬ ߟߊ߫ ߣߎ߲ߞߘߐߕߊ ߡߊߞߊ߬ߝߏ߬ ߟߊ߫ ߓߘߍߞߍ߭"
        },
        {
            "chapter": 25,
            "verse": 61,
            "text": "ߒ߬ߓߊ߬ߘߍ ߦߋ߫ ߡߍ߲ ߦߋ߫ ߸ ߏ߬ ߟߋ ߞߊ߬ ߛߘߍߟߏߟߏ ߟߎ߬ ߞߍ߫ ߛߊ߲ ߡߊ߬ ، ߊ߬ ߣߴߊ߬ ߞߊ߬ ߝߕߌ߬ߣߊ߲ ߞߴߊ߬ ߘߐ߫ ߸ ߊ߬ ߣߌ߫ ߞߊߙߏ߫ ߦߋߟߋ߲ߠߊ"
        },
        {
            "chapter": 25,
            "verse": 62,
            "text": "ߏ߬ ߟߋ ߞߊ߬ ߛߎ ߣߌ߫ ߕߟߋ߬ߘߐ߬ߟߊ ߞߍ߫ ߢߐ߲߯ ߛߎߞߌߟߊ ߟߎ߬ ߘߌ߫ ߡߐ߱ ߦߋ߫ ߸ ߡߍ߲ ߦߴߊ߬ ߝߍ߬ ߞߊ߬ ߞߊ߬ߥߊ߲߬ߘߌ߫ ߥߟߴߊ߬ ߦߋ߫ ߞߏߢߌߡߊߟߐ߲ ߝߍ߬"
        },
        {
            "chapter": 25,
            "verse": 63,
            "text": "ߡߊ߬ߤߌ߬ߣߊ߬ߟߊ ߟߊ߫ ߖߐ߲߭ ߠߎ߫ ߟߴߊ߬ߟߎ߬ ߕߊ߯ߡߊ߫ ߟߊ߫ ߘߎ߱ ߞߊ߲߬ ߞߏߢߊ߬ ߘߏߦߌ߲߫ ، ߣߌ߫ ߞߏߟߐ߲ߓߊߟߌ ߟߎ߫ ߞߵߊ߬ߟߎ߬ ߘߊߞߘߐߓߐ߫ ߸ ߊ߬ߟߎ߬ ߘߴߏ߬ ߟߎ߫ ߖߋ߬ߓߌ߬ ߕߐߟߍ߫߹"
        },
        {
            "chapter": 25,
            "verse": 64,
            "text": "ߊ߬ ߣߴߏ߬ ߟߎ߫ ߟߋ߫ ߛߌ߬ ߟߊ߫ ߕߌ߲ߓߌߘߌ߲ ߣߌ߫ ߟߐ߭ ߘߐ߫ ߊ߬ߟߎ߫ ߡߊ߰ߙߌ ߦߋ߫"
        },
        {
            "chapter": 25,
            "verse": 65,
            "text": "ߊ߬ ߣߴߏ߬ ߟߎ߫ ߟߴߊ߬ ߝߐ߫ ߟߊ߫ ߞߏ߫ ߊ߲ ߡߊ߰ߙߌ ߸ ߔߊߦߌߔߊߦߌ ߖߊ߲߰ߞߕߊ ߞߎ߲߬ ߓߐ߫ ߊ߲ ߞߊ߲߬ ߸ ߓߊ ߊ߬ ߖߊ߲߰ߞߕߊ ߦߋ߫ ߝߍ߲ߝߍߘߍ߲ ߠߋ߬ ߘߌ߫"
        },
        {
            "chapter": 25,
            "verse": 66,
            "text": "ߏ߬ ߘߏ߲߬ ߞߊ߫ ߖߎ߯ ߡߊ߬ߞߍ߬ ߦߌ߬ߟߊ߬ ߞߏ ߣߌ߫ ߘߊ߯ ߦߌߟߊ߫ ߞߏ ߘߐ߫ ߞߟߋ߫"
        },
        {
            "chapter": 25,
            "verse": 67,
            "text": "ߊ߬ ߣߴߏ߬ ߟߎ߬ ߓߊ߯ ߞߍ߫ ߡߎ߬ߛߊ߬ߞߊ ߞߍ߫ ߟߊ߫ ߸ ߊ߬ߟߎ߬ ߕߍ߫ ߖߊߛߟߌ߫ ߞߍ߫ ߸ ߊ߬ߟߎ߫ ߘߏ߲߬ ߕߍ߫ ߕߍ߯ߜߟߍߦߊ߫ ߞߍ߫ ، ߞߊ߬ ߞߴߏ ߝߌ߬ߟߊ ߕߍ߫ ߡߊ߬ߓߍ߲߬ߣߍ߲ ߘߌ߫ ߕߋߙߎ߫"
        },
        {
            "chapter": 25,
            "verse": 68,
            "text": "ߊ߬ ߣߴߏ߬ ߟߎ߫ ߟߋ߬ ߕߍ߫ ߡߊ߰ߙߌ߬ ߜߘߍ߫ ߞߟߌ߫ ߟߴߊߟߊ߫ ߝߍ߬ ، ߊ߬ߟߎ߬ ߕߍ߫ ߣߌ߫ ߝߊ߰ ߟߊ߫ ߊߟߊ߫ ߞߊ߬ ߡߍ߲ ߠߊߕߐ߲߫ ߸ ߝߏ߫ ߊ߰ ߞߍ߫ ߕߎ߬ߢߊ߫ ߞߎ߲߬ߠߊ߫ ، ߊ߬ߟߎ߫ ߘߏ߲߬ ߕߍ߫ ߢߊ߬ߡߐ߰ߦߊ߫ ߞߍ߫ ، ߓߊ ߡߍ߲ ߓߴߏ߬ ߞߍ߫ ، ߏ߬ ߘߌ߫ ߖߟߎ߬ߡߎ߲ ߠߎ߫ ߓߍ߲߬ߢߐ߲߰ߦߊ߫"
        },
        {
            "chapter": 25,
            "verse": 69,
            "text": "ߓߊ ߖߊ߲߰ߞߕߊ ߘߌ߫ ߓߊߟߌ߫ ߏ߬ ߞߊ߲߬ ߟߐ߬ߓߊ ߟߏ߲ ߸ ߊ߬ ߣߴߊ߬ ߘߌ߫ ߘߎߡߊ߫ ߦߋ߲߬ ߘߐ߯ߦߡߊ ߘߐ߫"
        },
        {
            "chapter": 25,
            "verse": 70,
            "text": "ߝߏ߫ ߣߌ߫ ߡߍ߲ ߞߵߊ߬ ߖߘߍ߬ߟߊߛߊ߬ߦߌ߲߫ ߞߊ߬ ߘߍ߲߬ߞߣߍ߬ߦߊ߫ ߞߊ߬ ߓߊ߯ߙߊ߫ ߢߌߡߊ߫ ߞߍ߫ ، ߒ߬ߓߵߊߟߊ߫ ߦߴߏ߬ ߟߎ߫ ߟߋ߬ ߟߊ߫ ߖߎ߯ߡߊ߲ ߠߎ߫ ߝߊ߬ߟߋ߲߬ ߠߊ߫ ߢߌ߬ߡߊ ߟߎ߬ ߟߊ߫ ، ߓߊߏ߬ ߊߟߊ߫ ߦߝߊ߬ߟߊ߫ ߘߌ߫ ߊ߰ ߤߌߣߟߊ߫ ߘߌ߫"
        },
        {
            "chapter": 25,
            "verse": 71,
            "text": "ߡߍ߲ ߓߊ߯ ߞߍ߫ ߊ߬ ߖߘߍ߬ߟߊߛߊ߬ߦߌ߬ ߟߊ߫ ߞߊ߬ ߢߌ߬ߡߊ ߞߍ߫ ߸ ߏ߬ ߦߴߊ߬ ߖߘߍ߬ߟߊߛߊ߬ߦߌ߬ ߊߟߊ߫ ߡߊ߬ ߟߋ߬ ߖߘߍ߬ߟߊ߬ߛߊߦߌ ߘߝߊߣߍ߲ ߠߊ߫"
        },
        {
            "chapter": 25,
            "verse": 72,
            "text": "ߡߍ߲ ߠߎ߫ ߞߏ߬ߣߌ߲߬ ߕߍ߫ ߥߎߦߊ ߛߙߋߦߊ ߟߊߟߐ߬ ߟߊ߫ ، ߊ߬ ߣߴߊ߬ߟߎ߬ ߓߊ߯ ߞߍ߫ ߕߊ߬ߡߌ߲߬ ߠߊ߫ ߞߊ߬ߟߏ߬ߞߊߟߏ ߟߊ߫ ߸ ߊ߬ߟߎ߫ ߞߊ߬ߡߙߊ߬ߒ߬ߞߋ߬ߟߊ߬ߡߊ ߟߎ߬ ߘߌ߫ ߕߊ߬ߡߌ߲߬ ߞߐߘߏ߲ ߘߌ߫ ߔߏ߲߫"
        },
        {
            "chapter": 25,
            "verse": 73,
            "text": "ߊ߬ ߣߌ߫ ߡߍ߲ ߠߎ߬ ߓߊ߯ ߞߊ߬ߥߊ߲߬ߘߌ߫ ߊ߬ߟߎ߫ ߡߊ߰ߙߌ ߟߊ߫ ߟߝߊߙߌ ߟߎ߬ ߟߊ߫ ߸ ߊ߬ߟߎ߬ ߕߍ߫ ߓߋ߬ ߏ߬ ߟߎ߫ ߞߊ߲߬ ߕߟߏߜߋߘߋ߲߫ ߠߎ߫ ߣߌ߫ ߝߎߦߋ߲߫ ߠߎ߫ ߘߌ߫"
        },
        {
            "chapter": 25,
            "verse": 74,
            "text": "ߊ߬ ߣߌ߫ ߡߍ߲ ߠߎ߬ ߦߴߊ߬ ߝߐ߫ ߟߊ߫ ߞߏ߫ ߊ߲ ߡߊ߰ߙߌ ߸ ߊ߲ ߛߐ߫ ߢߊߛߎߡߊ߫ ߟߊ߫ ߊ߲ ߝߘߎߡߊ ߟߎ߬ ߣߴߊ߲ ߓߐ߲ߛߐ߲ ߠߎ߬ ߘߐ߫ ߸ ߊ߬ ߣߴߌ ߦߴߊ߲ ߞߍ߫ ߝߊ߲ߕߊ߲ߞߟߊ ߟߎ߬ ߢߍߓߊ߮ ߘߌ߫"
        },
        {
            "chapter": 25,
            "verse": 75,
            "text": "ߒ߬ߓߊ߬ ߏ߬ ߟߎ߫ ߟߋ߫ ߛߙߊ߬ߕߐ߫ ߛߊ߲ߞߊߛߏ ߟߊ߫ ߸ ߞߊ߬ߡߊߛߐ߬ߘߐ߲߫ ߊ߬ߟߎ߬ ߟߊ߫ ߡߎ߬ߢߎ߲ ߝߍ߬ ، ߊ߬ ߣߴߊ߬ߟߎ߬ ߘߌ߫ ߟߊߓߍ߲߬ ߦߋ߲߬ ߝߏ߬ߟߌ ߣߌ߫ ߖߐ ߘߌ߫"
        },
        {
            "chapter": 25,
            "verse": 76,
            "text": "ߊ߬ߟߎ߬ ߘߎߡߊߕߐ߫ ߦߋ߲߬ ߠߋ߬ ، ߦߋ߲߬ ߘߏ߲߬ ߢߊ߬ߣߍ߲߫ ߡߊ߬ߞߍ߬ ߦߌ߬ߟߊ߬ ߞߏ ߣߌ߫ ߘߊ߯ ߦߌߟߊ߫ ߞߏ ߘߐ߫ ߞߟߋ߫߹"
        },
        {
            "chapter": 25,
            "verse": 77,
            "text": "ߊ߬ ߝߐ߫ ߞߏ߫ ߣߴߊߟߎ߫ ߟߊ߫ ߕߌ߲ߞߌ ߕߍ߫ ߸ ߒ ߡߊ߰ߙߌ ߕߍ߫ ߊߟߎ߫ ߘߊ߲ߞߎ߲߫ ߠߊ߫ ، ߊߟߎ߫ ߘߏ߲߬ ߓߘߊ߫ ߡߊ߬ߛߐ߬ߛߐ߬ߟߌ ߞߍ߫ ، ߊ߬ ߘߏ߲߬ ߘߌߣߊ߬ ߞߍ߫ ߝߍ߲ߝߘߍ߲ ߘߌ߫ ߞߟߋ߫߹"
        }
    ]
}