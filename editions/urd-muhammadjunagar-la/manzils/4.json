{
    "manzils": [
        {
            "chapter": 17,
            "verse": 1,
            "text": "Pak hai woh Allah Taalaa jo apney bandey ko raat hi raat mein masjid-e-haram say masjid-e-aqsa tak ley gaya jiss kay aas pass hum ney barkat dey rakhi hai iss liye kay ussay apni qudrat kay baaz namoney deikhayen yaqeenan Allah Taalaa hi khoob sunnay dekhney wala hai"
        },
        {
            "chapter": 17,
            "verse": 2,
            "text": "Hum ney musa ko kitab di aur ussay bani israeel kay liye hidayat bana diya kay tum meray siwa kissi ko apna kaarsaaz na banana"
        },
        {
            "chapter": 17,
            "verse": 3,
            "text": "Aey unn logon ki aulad! Jinhen hum ney nooh kay sath sawar ker diya tha woh humara bara hi shukar guzaar banda tha"
        },
        {
            "chapter": 17,
            "verse": 4,
            "text": "Hum ney bano islraeel kay liye unn ki kitab mein saaf faisla ker diya tha kay tum zamin mein doobara fasad barpa kero gay aur tum bari zabardast ziyadtiyan kero gay"
        },
        {
            "chapter": 17,
            "verse": 5,
            "text": "Inn dono wadon mein say pehlay kay aatay hi hum ney tumharay muqabley per apney banday bhej diye jo baray hi larakay thay. Pus woh tumharay gharon kay andar tak phel gaye aur Allah ka yeh wada poora hona hi tha"
        },
        {
            "chapter": 17,
            "verse": 6,
            "text": "Phir hum ney unn per tumhara ghalba dey ker tumharay din pheray aur maal aur aulad say tumhari madad ki aur tumehn baray juthay wala bana diya"
        },
        {
            "chapter": 17,
            "verse": 7,
            "text": "Agar tum ney achay kaam kiye to khud apney hi faeeday kay liye aur agar tum ney buraiyan kin to bhi apney hi liye phir jab doosray waday ka waqt aaya (to hum ney doosray bandon ko bhej diya takay) woh tumharay chehray bigar den aur pehli dafa ki tarah phir ussi masjid mein ghuss jayen. Aur jiss jiss cheez per qaboo payen tor phor ker jarr say ukhar den"
        },
        {
            "chapter": 17,
            "verse": 8,
            "text": "Umeed hai kay tumhara rab tum per reham keray. Haan agar tum phir bhi wohi kerney lagay to hum bhi doobara aisa hi keren gay aur hum ney munkiron kay qaid khana jahannum ko bana rakha hai"
        },
        {
            "chapter": 17,
            "verse": 9,
            "text": "Yaqeenan yeh quran woh raasta dikhata hai jo boht hi seedha hai aue eman walon ko jo nek aemaal kertay hain iss baat ki khushkhabri deta hai kay unn kay liye boht bara ajar hai"
        },
        {
            "chapter": 17,
            "verse": 10,
            "text": "Aur yeh kay jo log aakhirat per yaqeen nahi rakhtay unn kay liye hum ney dardnaak azab tayyar ker rakha hai"
        },
        {
            "chapter": 17,
            "verse": 11,
            "text": "Aur insan buraee ki duayen mangney lagta hai bilkul iss ki apni bhalaee ki dua ki tarah insan hai hi bara jald baaz"
        },
        {
            "chapter": 17,
            "verse": 12,
            "text": "Hum ney raat aur din ko apni qudrat ki nishaniyan banaee hain raat ki nishani ko to hum ney bey noor ker diya hai aur din ki nishani ko roshan banaya hai takay tum apney rab ka fazal talash ker sako aur iss liye bhi kay barson ka shumar aur hisab maloom ker sako aur her her cheez ko hum ney boht tafseel say biyan farma diya hai"
        },
        {
            "chapter": 17,
            "verse": 13,
            "text": "Hum ney her insan ki buraee bhalaee ko uss kay galay laga diya hai aur baroz qayamat hum uss kay samney uss ka naam-e-aemaal nikalen gay jissay woh apney upper khulla hua paa ley ga"
        },
        {
            "chapter": 17,
            "verse": 14,
            "text": "Ley! Khus hi apni kitab aap parh ley. Aaj to tu aap hi apna khud hisab lenay ko kafi hai"
        },
        {
            "chapter": 17,
            "verse": 15,
            "text": "Jo raah-e-raast hasil kerley woh khud apney hi bhalay kay liye raah yafta hota hai aur jo bhatak jaye uss ka bojh ussi kay upper hai koi bojh wala kissi aur ka bojh apney upper na laaday ga aur humari sunnat nahi kay rasool bhejney say pehlay hi azab kerney lagen"
        },
        {
            "chapter": 17,
            "verse": 16,
            "text": "Aur jab hum kissi basti ki halakat ka irada ker letay hain to wahan kay khushaal logon ko (kuch) hukum detay hain aur woh uss basti mein khulli na-farmani kerney lagtay hain to unn per (azab) ki baat sabit hojati hai phir hum ussay tabah-o-barbad ker detay hain"
        },
        {
            "chapter": 17,
            "verse": 17,
            "text": "Hum ney nooh kay baad bhi boht si qomen halak kin aur tera rab apney bandon kay gunahon say kafi khabardaar aur khoob dekhney wala hai"
        },
        {
            "chapter": 17,
            "verse": 18,
            "text": "Jiss ka irada sirf iss jaldi wali duniya (fori faeeda) ka hi ho ussay hum yahan jiss qadar jiss kay liye chahayen sirdast detay hain bil aakhir uss kay liye jahannum muqarrar ker detay hain jahan woh burray halon dhutkara hua dakhil hoga"
        },
        {
            "chapter": 17,
            "verse": 19,
            "text": "Aur jiss ka irada aakhirat ka ho aur jaisi kosish uss kay liye honi chahaye woh kerta bhi ho aur woh baa eman bhi ho pus yehi log hain jin ki kosish ki Allah kay haan poori qadar daani ki jaye gi"
        },
        {
            "chapter": 17,
            "verse": 20,
            "text": "Her aik ko hum ba-hum phonchaye jatay hain enhen bhi aur unhen bhi teray perwerdigar kay inamaat mein say. Teray perwerdigar ki bakhsish ruki hui nahi hai"
        },
        {
            "chapter": 17,
            "verse": 21,
            "text": "Dekhlay kay inn mein aik ko aik per hum ney kiss tarah fazilat dey rakhi hai aur aakhirat to darjon mein aur bhi barh ker hai aur fazilat kay aetbaar say bhi boht bari hai"
        },
        {
            "chapter": 17,
            "verse": 22,
            "text": "Allah kay sath kissi aur ko mabood na thehra kay aakhirish tu buray halon bey kus hoker beht rahey ga"
        },
        {
            "chapter": 17,
            "verse": 23,
            "text": "Aur tera perwerdigar saaf saaf hukum dey chuka hai kay tum uss kay siwa kissi aur ki ibadat na kerna aur maa baap kay sath ehsan kerna. Agar teri mojoodgi mein inn mein say aik ya yeh dono burhapay ko phonch jayen to unn kay aagay uff tak na kehna na unhen daant dapat kerna bulkay unn kay sath adab-o-ehtram say baat cheet kerna"
        },
        {
            "chapter": 17,
            "verse": 24,
            "text": "Aur aajzi aur mohabbat kay sath unn kay samney tawazo ka bazoo pust rakhay rakhna aur dua kertay rehna kay aey meray perwerdigar! Inn per waisa hi reham ker jaisa enhon ney meray bachpan mein meri perwerish ki hai"
        },
        {
            "chapter": 17,
            "verse": 25,
            "text": "Jo kuch tumharay dilon mein hai ussay tumhara rab bakhoobi janta hai agar tum nek ho to woh to tujoo kerney walon ko bakhshney wala hai"
        },
        {
            "chapter": 17,
            "verse": 26,
            "text": "Aur rishtay daaron ka aur miskeenon aur musafiron ka haq ada kertay raho aur israaf aur bey jaa kharch say bacho"
        },
        {
            "chapter": 17,
            "verse": 27,
            "text": "Bey jaa kharch kerney walay shetano kay bhai hain. Aur shetan apney perwerdigar ka bara hi na shukra hai"
        },
        {
            "chapter": 17,
            "verse": 28,
            "text": "Aur agar tujhay inn say mun pher lena paray apney rab ki iss rehmat ki justujoo mein jiss ki tu umeed rakhta hai to bhi tujhay chahiye kay umdagi aur narmi say unhen samjha dey"
        },
        {
            "chapter": 17,
            "verse": 29,
            "text": "Apna hath apni gardan say bandha hua na rakh aur na ussay bilkul hi khol dey kay phir malamat kiya hua dar manda beth jaye"
        },
        {
            "chapter": 17,
            "verse": 30,
            "text": "Yaqeenan tera rab jiss kay liye chahaye rozi kushada ker deta hai aur jiss kay liye chahaye tang. Yaqeenan woh apney bandon say baa khabar aur khoob dekhney wala hai"
        },
        {
            "chapter": 17,
            "verse": 31,
            "text": "Aur muflisi kay khof say apni aulado ko naa maar dalo unn ko aur tum ko hum rozi detay hain . yaqeenan inn ka qatal kerna kabeera gunah hai"
        },
        {
            "chapter": 17,
            "verse": 32,
            "text": "Khabrdaar zinna kay qareeb bhi na phatakna kiyon kay woh bari bey hayaee hai aur boht hi buri raah hai"
        },
        {
            "chapter": 17,
            "verse": 33,
            "text": "Aur kissi jaan ko jiss ka maarna Allah ney haram ker diya hai hergiz na haq qatal na kerna aur jo shaks mazloom honey ki soorat mein maar dala jaye hum ney uss kay waris ko taqat dey rakhi hai pus ussay chahiye kay maar dalney mein ziyadti na keray be-shak woh madad kiya gaya hai"
        },
        {
            "chapter": 17,
            "verse": 34,
            "text": "Aur yateem kay maal kay qareeb bhi na jao ba-juz uss tareeqay kay jo boht hi behtar ho yahan tak kay woh apni balooghat ko phonch jaye aur waday pooray kero kiyon kay qol-o-qarar ki baaz purs honey wali hai"
        },
        {
            "chapter": 17,
            "verse": 35,
            "text": "Aur jab naapney lago to bharpoor paymaney say naapo aur seedhi tarazoo say tola kero. Yehi behtar hai aur anjam kay lehaz say bhi boht acha hai"
        },
        {
            "chapter": 17,
            "verse": 36,
            "text": "Jiss baat ki tujhay khabar hi na ho uss kay peechay mat parr. Kiyon kaan aur aankh aur dil inn mein say her aik say pooch gooch ki janey wali hai"
        },
        {
            "chapter": 17,
            "verse": 37,
            "text": "Aur zamin mein akar ker na chal kay na to tu zamin ko phaar sakta hai aur na lambai mein paharon ko phonch sakta hai"
        },
        {
            "chapter": 17,
            "verse": 38,
            "text": "Inn sab kaamon ki buraee teray rab kay nazdeek (sakht) na pasand hai"
        },
        {
            "chapter": 17,
            "verse": 39,
            "text": "Yeh bhi munjmila uss wahee kay hai jo teri janib teray rab ney hikmat say utari hai tu Allah kay sath kissi aur ko mabood na banana kay malamat khorda aur raand-e-dargah hoker dozakh mein daal diya jaye"
        },
        {
            "chapter": 17,
            "verse": 40,
            "text": "Kiya beton kay liye to Allah ney tumhen chant liya aur khud apney liye farishton ko larkiyan bana lin? Be-shak tum boht bara bol bol rahey ho"
        },
        {
            "chapter": 17,
            "verse": 41,
            "text": "Hum ney to iss quran mein her her tarah biyan farma diya kay log samajh jayen lekin iss say enhen to nafrat hi barhti hai"
        },
        {
            "chapter": 17,
            "verse": 42,
            "text": "Keh dijiye! Kay Allah kay siwa aur mabood bhi hotay jaisay kay yeh log kehtay hain to zaroor woh abb tak malik-e-arsh ki janib raah dhoond nikaltay"
        },
        {
            "chapter": 17,
            "verse": 43,
            "text": "Jo kuch yeh kehtay hain iss say woh pak aur bala tar boht door aur boht buland hai"
        },
        {
            "chapter": 17,
            "verse": 44,
            "text": "Saton aasman aur zamin aur jo bhi inn mein hai ussi ki tasbeeh ker rahey hain. Aisi koi cheez nahi jo ussay pakeezgi aur tareef kay sath yaad na kerti ho.haan yeh sahih hai kay tum uss ki tasbeeh samajh nahi saktay. Woh bara burbaar aur bakhshney wala hai"
        },
        {
            "chapter": 17,
            "verse": 45,
            "text": "Tu jab quran parhta hai hum teray aur unn logon kay darmiyan jo aakhirat per yaqeen nahi rakhtay aik posheeda hijab daal detay hain"
        },
        {
            "chapter": 17,
            "verse": 46,
            "text": "Aur inn kay dilon per hum ney pardey daal diye hain kay woh issay samjhen aur inn kay kano mein bojh aur jab tu sirf Allah hi ka zikar uss ki toheed kay sath iss quran mein kerta hai to woh roo gardani kertay peeth pher ker bhag kharay hotay hain"
        },
        {
            "chapter": 17,
            "verse": 47,
            "text": "Jiss gharz say woh log issay suntay hain unn (ki niyaton) say hum khoob aagah hain jab yeh aap ki taraf kaan lagaye huye hotay hain tab bhi aur yeh mashwara kertay hain tab bhi jab kay zalim kehtay hain kay tum uss ki tabeydaari mein lagay huye ho jin per jadoo ker diya gaya hai"
        },
        {
            "chapter": 17,
            "verse": 48,
            "text": "Dekhen to sahih aap kay liye kiya kiya misalen biyan kertay hain pus woh behak rahey hain. Abb to raah pana inn kay bus mein nahi raha"
        },
        {
            "chapter": 17,
            "verse": 49,
            "text": "Enhon ney kaha kay kiya jab hum haddiyan aur (mitti hoker) reza reza hojayen gay to kiya hum azz sir-e-no peda ker kay phir doobara utha kharay kerdiye jayen gay"
        },
        {
            "chapter": 17,
            "verse": 50,
            "text": "Jawab dijiye kay tum pathar bann jao ya loha"
        },
        {
            "chapter": 17,
            "verse": 51,
            "text": "Ya koi aur aisi khulqat jo tumharay dilon mein boht hi sakht maloom ho phir woh yeh poochen kay kaun hai jo doobara humari zindagi lotaye? Aap jawab dey den kay wohi Allah jiss ney tumhen awal martaba peda kiya iss per woh apney sir hila hila ker aap say daryaft keren gay kay acha yeh hai kab? To aap jawab dey den kay kiya ajab kay woh (saâ€™at) qareeb hi aan lagi ho"
        },
        {
            "chapter": 17,
            "verse": 52,
            "text": "Jiss din woh tumhen bulaye ga tum uss ki tareef kertay huye tameel-e-irshad kero gay aur gumaan kero gay kay tumhara rehna boht hi thora hai"
        },
        {
            "chapter": 17,
            "verse": 53,
            "text": "Aur meray bandon say keh dijiye kay woh boht hi achi baat mun say nikala keren kiyon kay shetan aapas mein fasad dalwata hai. Be-shak shetan insan ka khulla dushman hai"
        },
        {
            "chapter": 17,
            "verse": 54,
            "text": "Tumhara rab tum say ba-nisbat tumharay boht ziyada jannay wala hai woh agar chahaye to tum per reham ker dey ya agar woh chahaye tumhen azab dey. Hum ney aap ko inn ka zaimay daar thehra ker nahi bheja"
        },
        {
            "chapter": 17,
            "verse": 55,
            "text": "Aasamno-o-zamin mein jo bhi hai aap ka rab sab ko bakhoobi janta hai. Hum ney baaz payghumbaron ko baaz per behtari aur bartari di hai aur dawood ko zaboor hum ney ata farmaee hai"
        },
        {
            "chapter": 17,
            "verse": 56,
            "text": "Keh dijiye kay Allah kay siwa jinhen tum mabood samajh rahey ho unhen pukaro lekin na to woh tum say kissi takleef ko door ker saktay hain aur na badal saktay hain"
        },
        {
            "chapter": 17,
            "verse": 57,
            "text": "Jinhen yeh log pukartay hain khud woh apney rab kay taqarrub ki justujoo mein rehtay hain kay inn mein say kaun ziyada nazdeek hojaye woh khud uss ki rehmat ki umeed rakhtay aur uss kay azab say khifzada rehtay hain (baat bhi yehi hai) kay teray rab ka azab darney ki cheez hi hai"
        },
        {
            "chapter": 17,
            "verse": 58,
            "text": "Jitni bhi bastiyan hain hum qayamat kay din say pehlay pehlay ya to unhen halak ker denay walay hain ya sakht tar azab denay walay hain. Yeh to kitab mein likha ja chuka hai"
        },
        {
            "chapter": 17,
            "verse": 59,
            "text": "Humen nishanaat (mojzaat) kay nazil kerney say rok sirf issi ki hai kay aglay log enhen jhutla chuken hain hum ney samoodiyon ko bator baseerat kay oontni di lekin unhon ney uss per zulm kiya hum to logon ko dhamkaney kay liye hi nishaniyan bhejtay hain"
        },
        {
            "chapter": 17,
            "verse": 60,
            "text": "Aur yaad kero jabkay hum ney aap say farma diya kay aap kay rab ney logon ko gher liya hai. Jo roya (any royat) hum ney aap ko dikhaee thi woh logon kay liye saaf aazmaeesh hi thi aur issi tarah woh darakht bhi jiss say quran mein izhar-e-nafrat kiya gaya hai. Hum unehn dara rahey hain lekin yeh unhen aur bari sirkashi mein barha raha hai"
        },
        {
            "chapter": 17,
            "verse": 61,
            "text": "Aur jab hum ney farishton ko hukum diya kay adam ko sajda kero to iblees kay siwa sab ney kiya uss ney kaha kiya mein ussay sajda keroon jissay tu ney mitti say peda kiya hai"
        },
        {
            "chapter": 17,
            "verse": 62,
            "text": "Acha dekh ley issay tu ney mujh per buzrugi to di hai lekin agar mujhay bhi qayamat tak tu ney dheel di to mein iss ki aulad ko ba-juz boht thoray logon kay apney bus mein kerloon ga"
        },
        {
            "chapter": 17,
            "verse": 63,
            "text": "Irshad hua kay jaa inn mein say jo bhi tera tabeydaar hojayega to tum sab ki saza jahannum hai jo poora poora badla hai"
        },
        {
            "chapter": 17,
            "verse": 64,
            "text": "Inn mein say tu jissay bhi apni aawaz say behka sakay behka ley aur inn per apney sawar aur piyaday charha laa aur inn kay maal aur aulad mein say apna bhi sajha laga aur enhen jhootay waday dey ley. Inn say jitney bhi waday shetan kay hotay hain sab kay sab sirasir fareb hain"
        },
        {
            "chapter": 17,
            "verse": 65,
            "text": "Meray sachay bandon per tera koi qaboo aur bus nahi. Tera rab kaarsaazi kerney wala kafi hai"
        },
        {
            "chapter": 17,
            "verse": 66,
            "text": "Tera perwerdigar woh hai jo tumharay liye darya mein kashtiyan chalata hai takay tum uss ka fazal talash kero. Won tumharay upper boht hi meharbaan hai"
        },
        {
            "chapter": 17,
            "verse": 67,
            "text": "Aur samandaron mein musibat phonchtay hi jinhen tum pukartay thay sab gumm hojatay hain sirf wohi Allah baqi reh jata hai. Phir jab woh tumhen khushki ki taraf bacha laata hai to tum mun pher letay ho aur insan bara hi na shukra hai"
        },
        {
            "chapter": 17,
            "verse": 68,
            "text": "To kiya tum iss say bey khof hogaye ho kay tumhen khushki ki taraf (ley jaa ker zamin) mein dhansa dey ya tum per pathron ki aandhi bhej dey. Phir tum apney liye kissi nigehbaan ko na paa sako"
        },
        {
            "chapter": 17,
            "verse": 69,
            "text": "Kiya tum iss baat say bey khof hogaye ho kay Allah Taalaa phir tumhen doobara darya kay safar mein ley aaye aur tum per tez-o-tund hawaon kay jhonkay bhej dey aur tumharay kufur kay baees tumhen dobo dey. Phir tum apney liye hum per iss ka dawa (peecha) kerney wala kissi ko na pao"
        },
        {
            "chapter": 17,
            "verse": 70,
            "text": "Yaqeenan hum ney aulad-e-adam ko bari izzat di aur unhen khuski aur tari ki sawariyan din aur unhen pakeeza cheezon ki roziyan din aur apni boht si makhlooq per unhen fazilat ata farmaee"
        },
        {
            "chapter": 17,
            "verse": 71,
            "text": "Jiss din hum her jamat ko uss kay paishwa samet bulayen gay. Phir jin ka bhi aemaal nama dayen hath mein dey diya gaya woh to shoq say apna naam-e-aemaal parheny lagen gay aur dhagay kay barabar (zarra barabar) bhi zulm na kiye jayen gay"
        },
        {
            "chapter": 17,
            "verse": 72,
            "text": "Aur jo koi iss jahan mein andha raha woh aakhirat mein bhi andha aur raastay say boht hi bhatka hua rahey ga"
        },
        {
            "chapter": 17,
            "verse": 73,
            "text": "Yeh log aap ko iss wahee say jo hum ney aap per utari hai behkana chahtay hain kay aap iss kay siwa kuch aur hi humaray naam say ghar ghara len tab to aap ko yeh log apna wali dost bana letay"
        },
        {
            "chapter": 17,
            "verse": 74,
            "text": "Agar hum aap ko sabit qadam na rakhtay to boht mumkin tha kay inn ki taraf qadray qaleel maeel ho hi jatay"
        },
        {
            "chapter": 17,
            "verse": 75,
            "text": "Phir to hum bhi aap ko dohra azab duniya ka kertay aur dohra hi maut ka phir aap to apney liye humaray muqablay mein kissi ko madadgar bhi na patay"
        },
        {
            "chapter": 17,
            "verse": 76,
            "text": "Yeh to aap kay qadam iss sir zamin say ukharaney hi lagay thay kay aap ko iss say nikal den. Phir yeh bhi aap kay baad boht hi kum thehar patay"
        },
        {
            "chapter": 17,
            "verse": 77,
            "text": "Aisa hi dastoor unn ka tha jo aap say pehlay rasool hum ney bhejay aur aap humaray dastoor mein kabhi radd-o-badal na payen gay"
        },
        {
            "chapter": 17,
            "verse": 78,
            "text": "Namaz ko qaeem keren aftab kay dhalney say ley ker raat ki tareeki tak aur fajar ka quran parhna bhi yaqeenan fajar kay waqt ka quran parhna hazir kiya gaya hai"
        },
        {
            "chapter": 17,
            "verse": 79,
            "text": "Raat kay kuch hissay mein tahajjud ki namaz mein quran ki tilawat keren yeh ziyadti aap kay liye hai un-qarib aap ka rab aap ko muqam-e-mehmood mein khara keray ga"
        },
        {
            "chapter": 17,
            "verse": 80,
            "text": "Aur dua kiya keren kay aey meray perwerdigar mujhay jahan ley jaa achi tarah ley jaa aur jahan say nikal achi tarah nikal aur meray liye apney pass say ghalba aur imdad muqarrar farma dey"
        },
        {
            "chapter": 17,
            "verse": 81,
            "text": "Aur ailaan kerdey kay haq aa chuka aur na haq nabood hogaya. Yaqeenan baatil tha bhi nabood honey wala"
        },
        {
            "chapter": 17,
            "verse": 82,
            "text": "Yeh quran jo hum nazil ker rahey hain momino kay liye to sirasir shifa aur rehmat hai. Haan zalimon kay ba-juz nuksan kay aur koi ziyadti nahi hoti"
        },
        {
            "chapter": 17,
            "verse": 83,
            "text": "Aur insan per jab hum apna inam kertay hain to mun mor leta hai aur kerwat badal leta hai aur jab issay koi takleef phonchti hai to woh mayus ho jata hai"
        },
        {
            "chapter": 17,
            "verse": 84,
            "text": "Keh dijiye! Kay her shaks apney tareeqay per aamil hai jo poori hidayat kay raastay per hain unhen tumhara rab hi bakhoobi jannay wala hai"
        },
        {
            "chapter": 17,
            "verse": 85,
            "text": "Aur yeh log aap say rooh ki babat sawal kertay hain aap jawab dey dijiye kay rooh meray rab kay hukum say hai aur tumhen boht hi kum ilm diya gaya hai"
        },
        {
            "chapter": 17,
            "verse": 86,
            "text": "Aur agar hum chahayen to jo wahee aap ki taraf hum ney utari hai sab salb ker len phir aap ko iss kay liye humaray muqablay mein koi himayati mayassar na aa sakay"
        },
        {
            "chapter": 17,
            "verse": 87,
            "text": "Siwaye aap kay rab ki rehmat kay yaqeenan aap per uss ka bara hi fazal hai"
        },
        {
            "chapter": 17,
            "verse": 88,
            "text": "Keh dijiye kay agar tamam insan aur kul jinnat mill ker iss quran kay misil lana chahayen to inn sab say iss kay misil lana na mumkin hai qo woh (aapas mein) aik doosray kay madadgar bhi bann jayen"
        },
        {
            "chapter": 17,
            "verse": 89,
            "text": "Hum ney to iss quran mein logon kay samjhney kay liye her tarah say tamam misalen biyan ker di hain magar aksat log inkar say baaz nahi aatay"
        },
        {
            "chapter": 17,
            "verse": 90,
            "text": "Enhon ney kaha hum aap per hergiz eman laney kay nahi ta-waqt-e-kay aap humaray liye zamin say koi chashma jari na ker den"
        },
        {
            "chapter": 17,
            "verse": 91,
            "text": "Ya khud aap kay liye hi koi baagh ho khujooron aur anguron ka aur iss kay darmiyan aap boht si nehren jari ker dikhayen"
        },
        {
            "chapter": 17,
            "verse": 92,
            "text": "Ya aap aasman ko hum per tukray tukray ker kay gira den jaisa kay aap ka guman hai ya aap khud Allah Taalaa ko aur farishton ko humaray samney laa khara keren"
        },
        {
            "chapter": 17,
            "verse": 93,
            "text": "Ya aap kay apney liye koi soney ka ghar ho jaye ya aap aasman per charh jayen aur hum to aap kay charh janey ka bhi uss waqt tak hergiz yaqeen nahi keren gay jab tak aap hum per koi kitab na utaar layen jissay hum khud parh len aap jawab dey den kay mera perwerdigar pak hai mein to sirf aik insan hi hun jo rasool banaya gaya hun"
        },
        {
            "chapter": 17,
            "verse": 94,
            "text": "Logon kay pass hidayat phonch chukney kay baad eman say rokney wali sirf yehi cheez rahi kay unhon ney kaha kiya Allah ney aik insan ko hi rasool bana ker bheja"
        },
        {
            "chapter": 17,
            "verse": 95,
            "text": "Aap keh den kay agar zamin mein farishtay chaltay phirtay aur rehtay bastay hotay to hum bhi inn kay pass kissi aasmani farishtay ho ko rasool bana ker bhejtay"
        },
        {
            "chapter": 17,
            "verse": 96,
            "text": "Keh dijiye kay meray aur tumharay darmiyan Allah Taalaa ka gawah hona kafi hai. Woh apney bandon say khoob aagah aur bakhoobi dekhney wala hai"
        },
        {
            "chapter": 17,
            "verse": 97,
            "text": "Allah jiss ki rehnumaee keray woh to hidayat yafta hai aur jissay woh raah say bhatka dey na mumkin hai kay tu uss ka madadgar uss kay siwa kissi aur ko paye aisay logon ko hum baroz qayamat ondhay mun hashar keren gay daran halankay woh andhay goongay aur behray hongay unn ka thikana jahannum hoga. Jab kabhi woh bujhney lagay gi hum unn per ussay aur bharka den gay"
        },
        {
            "chapter": 17,
            "verse": 98,
            "text": "Yeh sab humari aayaton say kufur kerney aur uss kehney ka badla hai kay kiya jab hum hadiyan aur rezay rezay hojayen gay phir hum naee pedaeesh mein utha kharay kiye jayen gay"
        },
        {
            "chapter": 17,
            "verse": 99,
            "text": "Kiya enhon ney iss baat per nazar nahi ki jiss Allah ney aasman-o-zamin ko peda kiya hai woh inn jaison ki pedaeesh per poora qadir hai ussi ney inn kay liye aik aisa waqt muqarrar ker rakha hai jo shak-o-shubay say yaksar khali hai lekin zalim log inkar kiye baghair rehtay hi nahi"
        },
        {
            "chapter": 17,
            "verse": 100,
            "text": "Keh dijiye kay agar bil farz tum meray rab ki rehmaton kay khazanon kay malik bann jatay to tum uss waqt bhi uss kay kharch ho janey kay khof say uss ko rokay rakhtay aur insan hai hi tang dil"
        },
        {
            "chapter": 17,
            "verse": 101,
            "text": "Hum ney musa ko no moajzzay bilkul saaf saaf ata farmaye tu khud hi bani isaeel say pooch ley kay jab woh inn kay pass phonchay to firaon bola kay aey musa! Meray khayal mein to tujh per jadoo ker diya gaya hai"
        },
        {
            "chapter": 17,
            "verse": 102,
            "text": "Musa ney jawab diya kay yeh to tujhay ilm ho chuka hai kay aasman-o-zamin kay perwerdigar hi ney yeh moajzzay dikhaney samjhaney ko nazil farmaye hain aey firaon! Mein to samajh raha hun kay tu yaqeenan barbad-o-halak kiya gaya hai"
        },
        {
            "chapter": 17,
            "verse": 103,
            "text": "Aakhri firaon ney pukhta irada ker liya kay unhen zamin say hi ukher dey to hum ney khud ussay aur uss kay tamam sathiyon ko gharq ker diya"
        },
        {
            "chapter": 17,
            "verse": 104,
            "text": "Iss ka baad hum ney bani isaraeel say farma diya kay iss sir zamin per tum raho saho haan jab aakhirat ka wada aaye ga hum tum sab ko samet aur lapet ker ley aayen gay"
        },
        {
            "chapter": 17,
            "verse": 105,
            "text": "Aur hum ney iss quran ko haq kay sath utara aur yeh bhi haq kay sath utra. Hum ney aap ko sirf khushkhabri sunaney wala aur daraney wala bana ker bheja hai"
        },
        {
            "chapter": 17,
            "verse": 106,
            "text": "Quran ko hum ney thora thora ker kay iss liye utara hai kay aap issay ba-mohlat logon ko sunayen aur hum ney khud bhi issay ba-tadreej nazil farmaya"
        },
        {
            "chapter": 17,
            "verse": 107,
            "text": "Keh dijiye! Tum iss per eman laao ya na laao jinehn iss say pehlay ilm diya gaya hai unn kay pass to jab bhi iss ki tilawat ki jati hai to woh thoriyon kay bal sajda mein gir partay hain"
        },
        {
            "chapter": 17,
            "verse": 108,
            "text": "Aur kehtay hain kay humara rab pak hai humaray rab ka wada bila shak-o-shuba poora ho ker rehney wala hi hai"
        },
        {
            "chapter": 17,
            "verse": 109,
            "text": "Woh apni thoriyon kay bal rotay huye sajday mein gir partay hain aur yeh quran unn ki aajzi aur khushoo aur khuzoo barha deta hai"
        },
        {
            "chapter": 17,
            "verse": 110,
            "text": "Keh dijiye kay Allah ko Allah keh ker pulkaro ya rehman keh ker jiss naam say bhi pukaro tamam achay naam ussi kay hain. Na to tu apni namaz boht buland aawaz say parh aur na bilkul posheeda balkay iss kay darmiyan ka raasta talash kerley"
        },
        {
            "chapter": 17,
            "verse": 111,
            "text": "Aur yeh keh dijiye kay tamam tareefen Allah hi kay liye hain jo na aulad rakhta hai na apni badshaat mein kissi ko shareek aur saajhi rakhta hai aur na woh kamzor hai kay ussay kissi himayati ki zaroorat ho aur tu uss ki poori poori baraee biyan kerta reh"
        },
        {
            "chapter": 18,
            "verse": 1,
            "text": "Tamam tareefen ussi Allah kay liye saza waar hain jiss ney apney bandey per yeh quran utara aur iss mein koi kasar baqi na chori"
        },
        {
            "chapter": 18,
            "verse": 2,
            "text": "Bulkay her tarah say theek thaak rakha takay apney pass ki saza sakht saza say hoshiyar ker dey aur eman laney aur nek amal kerney walon ko khushkhabriyan suna dey kay unn kay liye behtareen badla hai"
        },
        {
            "chapter": 18,
            "verse": 3,
            "text": "Jiss mein woh hamesha hamesha rahen gay"
        },
        {
            "chapter": 18,
            "verse": 4,
            "text": "Aur unn logon ko bhi dara dey jo kehtay hain kay Allah Taalaa aulad rakhta hai"
        },
        {
            "chapter": 18,
            "verse": 5,
            "text": "Dar-haqeeqat na to khud unhen iss ka ilm hai na unn kay baap dadon ko. Yeh tohmat bari buri hai jo inn kay mun say nikal rahi hai woh nira jhoot bak rahey hain"
        },
        {
            "chapter": 18,
            "verse": 6,
            "text": "Pus agar yeh log iss baat per eman na layen to kiya aap inn kay peechay issi ranj mein apni jaan halak ker dalen gay"
        },
        {
            "chapter": 18,
            "verse": 7,
            "text": "Rooy-e-zamin per jo kuch hai hum ney ussay zamin ki ronaq ka baees banaya hai kay hum enhen aazma len kay inn mein say kaun nek aemaal wala hai"
        },
        {
            "chapter": 18,
            "verse": 8,
            "text": "Iss per jo kuch hai hum ussay aik humwaar saaf maidan ker dalney walay hain"
        },
        {
            "chapter": 18,
            "verse": 9,
            "text": "Kiya tu apney khayal mein ghaar aur katbay walon ko humari nishaniyon mein say koi boht ajeeb nishani samjha raha hai"
        },
        {
            "chapter": 18,
            "verse": 10,
            "text": "Unn chand no-jawano ney jab ghaar mein panah li to dua ki kay aey humaray perwerdigar! Humen apney pass say rehmat ata farma aur humaray kaam mein humaray liye raah yabi ko aasan ker dey"
        },
        {
            "chapter": 18,
            "verse": 11,
            "text": "Pus hum ney unn kay kano per ginti kay kaee saal tak issi ghaar mein pardey daal diye"
        },
        {
            "chapter": 18,
            "verse": 12,
            "text": "Phir hum ney unehn utha khara kiya kay hum yeh maloom ker len kay dono giroh mein say uss intehaee muddat ko jo unhon ney guzari kiss ney ziyada yaad rakhi hai"
        },
        {
            "chapter": 18,
            "verse": 13,
            "text": "Hum unn ka sahih waqiya teray samney biyan farma rahey hain. Yeh chand no-jawan apney rab per eman laye thay aur hum ney unn ki hodayat mein taraqqi di thi"
        },
        {
            "chapter": 18,
            "verse": 14,
            "text": "Hum ney unn kay dil mazboot ker diye thay jabkay yeh uth kharay huye aur kehney lagay kay humara perwerdigar to wohi hai jo aasman-o-zamin ka perwerdigar hai na mumkin hai kay hum uss kay siwa kissi aur mabood ko pukaren agar aisa kiya to hum ney nihayat hi ghalat baat kahi"
        },
        {
            "chapter": 18,
            "verse": 15,
            "text": "Yeh hai humari qom jiss ney iss kay siwa aur mabood bana rakhen hain. Inn ki khudaee ki yeh koi saaf daleel kiyon paish nahi kertay Allah per jhoot iftra bandhney walay say ziyada zalim kaun hai"
        },
        {
            "chapter": 18,
            "verse": 16,
            "text": "Jabkay tum unn say aur Allah kay unn kay maboodon say kinara kash hogaye to abb tum kissi ghaar mein jaa behto tumhara rab tum per apni rehmat phela dey ga aur tumharay liye tumharay kaam mein sahoolat mohiyya ker dey ga"
        },
        {
            "chapter": 18,
            "verse": 17,
            "text": "Aap dekhen gay kay aftab ba-waqt tuloo unn kay ghaar say dayne janob ko jhuk jata hai aur ba-waqt-e-ghuroob unn kay bayen janib katra jata hai aur woh iss ghaar ki kushada jaga mein hain. Yeh Allah ki nishaniyon mein say hai. Allah Taalaa jiss ki raahbari farmaye woh raah-e-raast per hai aur jissay woh gumraah ker dey na mumkin hai kay aap uss ka koi kaar saaz aur rehnuma paa saken"
        },
        {
            "chapter": 18,
            "verse": 18,
            "text": "Aap khayal kertay hain kay woh beydaar hain halankay woh soye huye thay khud hum hi unhen dayen bayen kerwaten dilaya kertay thay unn ka kutta bhi chokhat per apney hath paon phelaye huye tha. Agar aap jhank ker unhen dekhna chahatay to zaroor ultay paon bhag kharay hotay aur unn kay rob say aap per dehshat chah jati"
        },
        {
            "chapter": 18,
            "verse": 19,
            "text": "Issi tarah hum ney unhen jaga ker utha diya kay aapas meinpooch gooch kerlen. Aik kehney walay ney kaha kay kiyon bhaee tum kitney dair thehray rahey? Unhon ney jawab diya kay aik din ya aik din say bhi kum. Kehney lagay kay tumharay thehray rehney ka ilm ba-khoobi Allah Taalaa hi ko hai. Abb to tum apney mein say kissi ko apni yeh chandi dey ker shehar bhejo woh khoob dekh bhaal ley kay shehar ka kaun say khana pakeeza tar hai phir ussi mein say tumharay liye khaney kay liye ley aaye aur boht ehtiyat aur narmi barttay aur kissi ko tumhari khabar na honey dey"
        },
        {
            "chapter": 18,
            "verse": 20,
            "text": "Agar yeh kafir tum per ghalba paa len to tumhen sangsaar ker den gay ya tumhen phir apney deen mein lota len gay aur phir tum kabhi bhi kaamyaab na hosako gay"
        },
        {
            "chapter": 18,
            "verse": 21,
            "text": "Hum ney iss tarah logon ko unn kay haal say aagah ker diya kay woh jaan len kay Allah ka wada bilkul sacha hai aur qayamat mein koi shuba nahi. Jabkay woh apney amar mein aapas mein ikhtilaf ker rahey thay kehney lagay inn kay ghaar per aik emaarat bana lo. Unn ka rab hi unn kay haal ka ziyada aalim hai. Jin logon ney unn kay baray mein ghalba paya woh kehney lagay kay hum to inn kay aas pass masjod bana len gay"
        },
        {
            "chapter": 18,
            "verse": 22,
            "text": "Kuch log to kahen gay kay ashaab-e-kahaf teen thay aut chotha unn ka kuta tha. Kuch kahen gay kay panch thay aur chata unn ka kuta tha ghaib ki baton mein atkal (kay teer tukkay) chalatay hain kuch kahen gay woh saat hain aur aathwaa unn ka kuta hai. Aap keh dijiye kay mera perwerdigar unn ki tadaad ko ba-khoobi jannay wala hai unhen boht hi kum log jantay hain. Pus aap inn kay muqadmay mein sirf sirsari guftugoo hi keren aur inn mein say kissi say unn kay baray mein pooch gooch bhi na keren"
        },
        {
            "chapter": 18,
            "verse": 23,
            "text": "Aur hergiz hergiz kissi kaam yun na kehna kay mein issay kal keroon ga"
        },
        {
            "chapter": 18,
            "verse": 24,
            "text": "Magar sath hi inshaAllah keh lena. Aur jab bhi bhoolay apney perwerdigar ko yaad ker liya kerna aur kehtay rehna mujhay poosi umeed hai kay mera rab mujhay iss say bhi ziyada hidayat kay qareeb ki baat ki rehbari keray"
        },
        {
            "chapter": 18,
            "verse": 25,
            "text": "Woh log apney ghaar mein teen so saal tak rahey aur no saal aur ziyada guzaray"
        },
        {
            "chapter": 18,
            "verse": 26,
            "text": "Aap keh den Allah hi ko unn kay thehray rehney ki muddat ka ba-khoobi ilm hai aasmanon aur zaminon ka ghaib sirf ussi ko hasil hai woh kiya hi acha dekhney aur sunnay wala hai. Siwaye Allah kay unn ka koi madadgaar nahi Allah Taalaa apney hukum mein kissi ko shareeq nahi kerta"
        },
        {
            "chapter": 18,
            "verse": 27,
            "text": "Teri janib jo teray rab ki kitab wahee ki gaee hai ussay parhta reh uss ki baton ko koi badalney wala nahi tu uss kay siwa hergiz hergiz koi panah ki jagah na paye ga"
        },
        {
            "chapter": 18,
            "verse": 28,
            "text": "Aur apney aap ko unhin kay sath rakha ker jo apney perwerdigar ko subha shaam pukartay hain aur ussi kay chehray kay iraday rakhtay hain (raza mandi chahatay hain) khabardaar! Teri nigahen unn say na hatney payen kay dunyawi zindagi kay thaath kay iraday mein lag jaa. Dekh uss ka kehna na manna jiss kay dil ko hum ney apney zikar say ghafil ker diya hai aur jo apni khuwaishon kay peechay para hua hai aur jiss ka kaam hadd say guzar chuka hai"
        },
        {
            "chapter": 18,
            "verse": 29,
            "text": "Aur ailaan ker dey kay yeh sirasar bar-haq quran tumharay rab ki taraf say hai. Abb jo chahaye eman laye aur jo chahaye kufur keray. Zalimon kay liye hum ney woh aag tayyar ker rakhi hai jiss ki qanaten unhen gher len gi agar woh faryad rasi chahayen gay to unn ki faryad rasi uss pani say ki jayegi jo tel ki talchat jaisa hoga jo chehray bhoon dey ga bara hi bura pani hai aur bari buri aaram gaah (dozakh) hai"
        },
        {
            "chapter": 18,
            "verse": 30,
            "text": "Yaqeenan jo log eman layen aur nek aemaal keren to hum kissi nek amal kerney walay ka sawab zaya nahi kertay"
        },
        {
            "chapter": 18,
            "verse": 31,
            "text": "Unn kay liye hameshgi wali jannaten hain inn kay neechay nehren jari hongi wahan yeh soney kay kangan pehnayen jayen gay aur sabz rang kay narm-o-bareek aur motay resham kay libas pehnen gay wahan takhton kay upper takiye lagaye huye hongay. Kiya khoob badla hai aur kiss qadar umdah aaram gaah hai"
        },
        {
            "chapter": 18,
            "verse": 32,
            "text": "Aur enhen unn do shakson ki misal bhi suna dey jin mein say aik ko hum ney do baagh angooron kay dey rakhay thay aur jinhen khujooron kay darakhton say hum ney gher rakha tha aur dono kay darmiyan kheti laga rakhi thi"
        },
        {
            "chapter": 18,
            "verse": 33,
            "text": "Dono baagh apna phal khoob laye aur iss mein kissi tarah ki kami na ki aur hum ney inn baaghon kay darmiyan nehar jari ker rakhi thi"
        },
        {
            "chapter": 18,
            "verse": 34,
            "text": "Al-gharz uss kay pass meway thay aik din uss ney baton hi baton mein apney sathi say kaha kay mein tujh say ziyada maaldaar hun aur juthay kay aitbaar say bhi ziyada mazboot hun"
        },
        {
            "chapter": 18,
            "verse": 35,
            "text": "Aur yeh apney baagh mein gaya aur tha apni jaan per zulm kerney wala. Kehney laga kay mein khayal nahi ker sakta kay kissi waqt bhi yeh barbaad hojaye"
        },
        {
            "chapter": 18,
            "verse": 36,
            "text": "Aur na mein qayamat ko qaeem honey wali khayal kerta hun aur agar (bil farz) mein apney rab ki taraf lotaya bhi gaya to yaqeenan mein (uss lotney ki jagah) iss say bhi ziyada behtar paon ga"
        },
        {
            "chapter": 18,
            "verse": 37,
            "text": "Uss kay sathi ney uss say baten kertay huye kaha kay kiya to uss (mabood) say kufur kerta hai jiss ney tujhay mitti say peda kiya. Phir nutfay say phir tujhay poora aadmi bana diya"
        },
        {
            "chapter": 18,
            "verse": 38,
            "text": "Lekin mein to aqeedah rakhta hun kay wohi Allah mera perwerdigar hai mein apney rab kay sath kissi ko shareeq na keroon ga"
        },
        {
            "chapter": 18,
            "verse": 39,
            "text": "Tu ney apney baagh mein jatay waqt kiyon na kaha kay Allah ka chaha honey wala hai koi taqat nahi magar Allah ki madad say agar tu mujhay maal-o-aulad mein apney say kam dekh raha hai"
        },
        {
            "chapter": 18,
            "verse": 40,
            "text": "Boht mumkin hai kay mera rab mujhay teray iss baagh say bhi behtar dey aur iss per aasmani azab bhej dey to yeh chatyal aur chikna maidan bann jaye"
        },
        {
            "chapter": 18,
            "verse": 41,
            "text": "Ya iss ka pani neechay utar jaye aur teray bus mein na rahey kay tu issay dhoond laye"
        },
        {
            "chapter": 18,
            "verse": 42,
            "text": "Aur uss kay (saray) phal gher liye gaye pus woh apney uss kharach per jo uss ney iss mein kiya tha apney hath malney laga aur woh baagh to ondha ulta para tha aur (woh shaks) yeh keh raha tha kay kaash! Mein apney rab kay sath kissi ko bhi shareeq na kerta"
        },
        {
            "chapter": 18,
            "verse": 43,
            "text": "Uss ki himayat mein koi jamat na uthi kay Allah say uss ka bachao kerti aur na woh khud hi badla lenay wala bann saka"
        },
        {
            "chapter": 18,
            "verse": 44,
            "text": "Yahin say (sabit hai) kay ikhtiyaraat Allah bar-haq kay liye hain woh sawab denay aur anjam kay aitbaar say both hi behtar hai"
        },
        {
            "chapter": 18,
            "verse": 45,
            "text": "Inn kay samney duniya ki zindagi ki misal (bhi) biyan kero jaisay pani jisay hum aasman say utartay hain iss say zamin ka sabza mila jula (nikla) hai phir akhir kaar woh choora choora hojata hai jisay hawayen urayen liye phirti hain. Allah Taalaa her cheez per qadir hai"
        },
        {
            "chapter": 18,
            "verse": 46,
            "text": "Maal-o-aulad to duniya ki hi zeenat hai aur (haan) albatta baqi rehney wali nekiyan teray rab kay nazdeek azrooy-e-sawab aur (aaeenda ki) achi tawaqqa kay boht behtar hain"
        },
        {
            "chapter": 18,
            "verse": 47,
            "text": "Aur jiss din hum paharon ko chalayen gay aur zamin ko tu saaf khuli hui dekhay ga aur tamam logon ko hum ikhatta keren gay inn mein say aik ko bhi baqi na choren gay"
        },
        {
            "chapter": 18,
            "verse": 48,
            "text": "Aur sab kay sab teray rab kay samney saff basta hazir kiye jayen gay. Yaqeenan tum humaray pass ussi tarah aaye jiss tarah hum ney tumhen pehli martaba peda kiya tha lekin tum to issi khayal mein rahey kay hum hergiz tumharay liye koi waday ka waqt muqarrar keren gay bhi nahi"
        },
        {
            "chapter": 18,
            "verse": 49,
            "text": "Aur naam-e-aemaal samney rakh diye jayen gay. Pus tu dekhay ga kay gunhegar iss ki tehreer say khofzada horahey hongay aur keh rahey hongay haaye humari kharabi yeh kaisi kitab hai jiss ney koi chota bara baghair gheray kay baqi hi nahi chora aur jo kuch enhon ney kiya tha sab mojood payen gay aur tera rab kissi per zulm-o-sitam na keray ga"
        },
        {
            "chapter": 18,
            "verse": 50,
            "text": "Aur jab hum ney farishton ko hukum diya kay tum adam ko sajda kero to iblees kay siwa sab ney sajda kiya yeh jinnon mein say tha uss ney apney perwerdigar ki na-farmani ki kiya phir bhi tum ussay aur uss ki aulad ko mujhay chor ker apna dost bana rahey ho? Halankay woh tum sab ka dushman hai. Aisay zalimon ka kiya hi bura badal hai"
        },
        {
            "chapter": 18,
            "verse": 51,
            "text": "Mein ney enhen aasmanon-o-zamin ki pedaeesh kay waqt mojood nahi rakha tha aur na khud inn ki apni pedaeesh mein aur mein gumraah kerney walon ko apna madadgaar bananey wala bhi nahi"
        },
        {
            "chapter": 18,
            "verse": 52,
            "text": "Aur jiss woh farmaye ga kay tumharay khayal mein jo meray shareeq thay unhen pukaro! Yeh pukaren gay lekin unn mein say koi bhi jawab na dey ga hum unn kay darmiyan halakat ka saman ker den gay"
        },
        {
            "chapter": 18,
            "verse": 53,
            "text": "Aur gunehgar jahannum ko dekh ker samajh len gay kay woh issi mein jhonkay janey walay hain lekin uss say bachney ki jagah na payen gay"
        },
        {
            "chapter": 18,
            "verse": 54,
            "text": "Hum ney iss quran mein her her tareeqay say tamam ki tamam misalen logon kay liye biyan ker di hain lekin insan sab say ziyada jhagraloo hai"
        },
        {
            "chapter": 18,
            "verse": 55,
            "text": "Logon kay pass hidayat aa chukney ka baad unhen eman laney aur apney rab say isataghfaar kerney say sirf issi cheez ney roka kay aglay logon ka sa moamla unhen bhi paish aaye ye unn kay samney khullam khulla azab aa mojood hojaye"
        },
        {
            "chapter": 18,
            "verse": 56,
            "text": "Hum to apney rasoolon ko sirf iss liye bhejtay hain kay woh khushkhabriyan suna den aur dara den. Kafir log baatil kay saharay jhagartay hain aur (chahatay hain kay) iss say haq ko larkhara den enhon ney meri aayaton ko aur jis cheez say daraya jaye ussay mazaq bana dala hai"
        },
        {
            "chapter": 18,
            "verse": 57,
            "text": "Uss say barh ker zalim kaun hai? Jissay uss kay rab ki aayaton say naseehat ki jaye woh phir bhi mun moray rahey aur jo kuch uss kay hathon ney aagay bhej rakha hai ussay bhool jaye be-shak hum ney unn kay dilon per parday daal diye hain kay woh issay (na) samajhen aur unn kay kanon mein girani hai go tu unhen hidayat ki taraf bulata rahey lekin yeh kabhi bhi hidayat nahi paney kay"
        },
        {
            "chapter": 18,
            "verse": 58,
            "text": "Tera perwerdigar boht hi baskhsish wala aur meharbani wala hai woh agar inn kay aemaal ki saza mein pakray to be-shak enhen jald hi azab ker dey bulkay inn kay liye aik waday ki ghari muqarrar hai jiss say woh sirakney ki hergiz jagah nahi payen gay"
        },
        {
            "chapter": 18,
            "verse": 59,
            "text": "Yeh hain woh bastiyan jinhen hum ney unn kay mazalim ki bina per ghaarat ker diya aur inn ki tabahi ki bhi hum ney aik miyaad muqarrar ker rakhi thi"
        },
        {
            "chapter": 18,
            "verse": 60,
            "text": "Jabkay musa ney apney no-jawan say kaha kay mein to chalta hi rahoon ga yahan tak kay do dariyaon kay sangum per phonchon khua mujhay saal-ha-saal chalne paray"
        },
        {
            "chapter": 18,
            "verse": 61,
            "text": "Jab woh dono darya kay sangum per phonchay wahan apni machli bhool gaye jiss ney darya mein surang jaisa apna raasta bana liya"
        },
        {
            "chapter": 18,
            "verse": 62,
            "text": "Jab yeh dono wahan say aagay barhay to musa ney apney no-jawan say kaha laa humara khana dey humen to apney iss safar say sakht takleef uthani pari"
        },
        {
            "chapter": 18,
            "verse": 63,
            "text": "Uss ney jawab diya kay kiya aap ney dekha bhi? Jabkay hum pathar say take laga ker aaram ker rahey thay wahin mein machli bhool gaya tha dar-asal shetan ney hi mujhay bhula diya kay mein aap say iss ka zikar keroon. Uss machli ney aik anokhay tor per darya mein apna raasta bana liya"
        },
        {
            "chapter": 18,
            "verse": 64,
            "text": "Musa ney kaha yehi tha jiss ki talash mein hum thay chunacha wahin say apney qadmon kay nishan dhoondtay huye wapis lotay"
        },
        {
            "chapter": 18,
            "verse": 65,
            "text": "Pus humaray bandon mein say aik banday ko paya jissay hum ney apney pass ki khas rehmat ata farma rakhi thi aur ussay apney pass say khas ilm sikha rakha tha"
        },
        {
            "chapter": 18,
            "verse": 66,
            "text": "Iss say musa ney kaha kay mein aap ki tabeydaari keroon? Kay aap mujhay iss nek ilm ko sikha den jo aap ko sikhaya gaya hai"
        },
        {
            "chapter": 18,
            "verse": 67,
            "text": "Uss ney kaha aap meray sath hergiz sabar nahi ker saktay"
        },
        {
            "chapter": 18,
            "verse": 68,
            "text": "Aur jiss cheez ko aap ney apney ilm mein na liya ho uss per sabar ker bhi kaisay saktay hain"
        },
        {
            "chapter": 18,
            "verse": 69,
            "text": "Musa ney jawab diya kay inshaAllah aap mujhay sabar kerney wala payen gay aur kissi baat mein , mein aap ki na-farmani na keroon ga"
        },
        {
            "chapter": 18,
            "verse": 70,
            "text": "Uss ney kaha acha agar aap meray sath hi chalney per israr kertay hain to yaad rahey kissi cheez ki nisbat mujh say kuch na poochna jabtak kay mein khud uss ki nisbat koi tazkara na keroon"
        },
        {
            "chapter": 18,
            "verse": 71,
            "text": "Phir woh dono chalay yahan tak kay aik kashti mein sawar huye to uss ney kashti kay takhtay tor diye musa ney kaha kiya aap issay tor rahey hain takay kashti walon ko dobo den yeh to aap ney bari (khatarnaak) baat ker di"
        },
        {
            "chapter": 18,
            "verse": 72,
            "text": "Uss ney jawab diya kay mein ney to pehlay hi tujh say keh diya tha kay tu meray sath hergiz sabar na ker sakay ga"
        },
        {
            "chapter": 18,
            "verse": 73,
            "text": "Musa ney jawab diya kay meri bhool per mujhay na pakriye aur mujhay apney kaam mein tangi na daliye"
        },
        {
            "chapter": 18,
            "verse": 74,
            "text": "Phir dono chalay yahan tak kay aik larkay ko paya iss ney ussay maar dala musa ney kaha kay kiya aap ney aik pak jaan ko baghair kissi jaan kay ewaz maar dala? Be-shak aap ney to bari na pasandeedah harkat ki"
        },
        {
            "chapter": 18,
            "verse": 75,
            "text": "Woh kehney lagay kay mein ney tum say nahi kaha tha kay tum meray humraah reh ker hergiz sabar nahi ker saktay"
        },
        {
            "chapter": 18,
            "verse": 76,
            "text": "Musa (alh-e-salam) ney jawab diya agar abb iss kay baad mein aap say kissi cheez kay baray mein sawal keroon to be-shak aap mujhay apney sath na rakhna yaqeena aap meri taraf say (hadd) uzur ko phonch chukay"
        },
        {
            "chapter": 18,
            "verse": 77,
            "text": "Phir dono chalay aik gaaon walon kay pass aaker unn say khana talab kiya to unhon ney unn ki mehmandaari say saaf inkar ker diya dono ney wahan aik deewar paee jo gira hi chahati thi uss ney ussay theek aur durust ker diya musa (alh-e-salam) kehney lagay agar aap chahatay to iss per ujrat ley letay"
        },
        {
            "chapter": 18,
            "verse": 78,
            "text": "Uss ney kaha bus yeh judaee hai meray aur teray darmiyan abb mein tujhay inn baton ki asliyat bhi bata doon ga jiss per tujh say sabar na ho saka"
        },
        {
            "chapter": 18,
            "verse": 79,
            "text": "Kashti to chand miskeeno ki thi jo daya mein kaam kaaj kertay thay. Mein ney uss mein kuch tor phor kerney ka irada ker liya kiyon kay unn kay aagay aik badshah tha jo her aik (sahih saalim) kashti ko jabran zabt ler leta tha"
        },
        {
            "chapter": 18,
            "verse": 80,
            "text": "Aur uss larkay kay maa baap eman walay thay. Humen khof hua kay kahin yeh unhen apni sirkashi aur kufur say aajiz-o-pareshan na kerdey"
        },
        {
            "chapter": 18,
            "verse": 81,
            "text": "Iss liye hum ney chaha kay unhen unn ka perwerdigar iss kay badlay iss say behtar pakeezgi wala aur iss say ziyada mohabbat aur piyar wala bacha inayat farmaye"
        },
        {
            "chapter": 18,
            "verse": 82,
            "text": "Deewar ka qissa yeh hai kay iss shehar mein do yateem bachay hain jin ka khazana inn ki iss deewar kay neechay dafan hai inn ka baap bara nek shaks tha to teray rab ki chahat thi kay yeh dono yateem apni jawani ki umar mein aaker apna yeh khazana teray rab ki meharbani aur rehmat say nikal len mein ney apni raye say koi kaam nahi kiya yeh thi asal haqeeqat unn waqiyaat ki jin per aap say sabar na hosaka"
        },
        {
            "chapter": 18,
            "verse": 83,
            "text": "Aap say zulqarnain ka waqiya yeh log daryaft ker rahey hain aap keh dijiye kay mein unn ka thora sa haal tumhen parh ker sunata hun"
        },
        {
            "chapter": 18,
            "verse": 84,
            "text": "Hum ney ussay zamin mein qooat ata farmaee thi aur ussay her cheez kay saman bhi inayat ker diye thay"
        },
        {
            "chapter": 18,
            "verse": 85,
            "text": "Woh aik raah kay peechay laga"
        },
        {
            "chapter": 18,
            "verse": 86,
            "text": "Yahan tak kay sooraj doobney ki jagah phonch gaya aur ussay aik daldal kay chashmay mein ghuroob hota hua paya aur iss chashmay kay pass aik qom ko bhi paya hum ney farma diya kay aey zulqarnain! Ya to tu enhen takleef phonchaye ya inn kay baray mein tu koi behtareen ravish ikhtiyar keray"
        },
        {
            "chapter": 18,
            "verse": 87,
            "text": "Uss ney kaha jo zulm keray ga ussay to hum bhi abb saza den gay phir woh apney perwerdigar ki taraf lotaya jayega aur woh ussay sakht tar azab dey ga"
        },
        {
            "chapter": 18,
            "verse": 88,
            "text": "Haan jo eman laye aur nek aemaal keray uss kay liye to badlay mein bhalaee hai aur hum ussay apney kaam mein bhi aasani hi ka hukum den gay"
        },
        {
            "chapter": 18,
            "verse": 89,
            "text": "Phir woh aur raah kay peechay laga"
        },
        {
            "chapter": 18,
            "verse": 90,
            "text": "Yahan tak kay jab sooraj nikalney ki jagah tak phoncha to ussay aik aisi qom per nikalta hua paya kay unn kay liye hum ney uss say aur koi oat nahi banaee"
        },
        {
            "chapter": 18,
            "verse": 91,
            "text": "Waqiya aisa hi hai aur hum ney uss kay pass ki kul khabron ka ehaata ker rakha hai"
        },
        {
            "chapter": 18,
            "verse": 92,
            "text": "Woh phir aik safar kay saman mein laga"
        },
        {
            "chapter": 18,
            "verse": 93,
            "text": "Yahan tak kay jab do deewaron kay darmiyan phoncha unn dono kay paray uss ney aik aisi qom paee jo baat samjhney ka qareeb bhi na thi"
        },
        {
            "chapter": 18,
            "verse": 94,
            "text": "Unhon ney kaha aey zulqarnain! Yajoob majooj iss mulk mein (baray bhari) fasadi hain to kiya hum aap kay liye kuch kharch ka intizam ker den? (iss shart per kay) aap humaray aur unn kay darmiyan aik deewat bana den"
        },
        {
            "chapter": 18,
            "verse": 95,
            "text": "Uss ney jawab diya kay meray ikhtiyar mein meray perwerdigar ney jo dey rakha hai wohi behtar hai tum sirf qooat taqat say meri madad kero"
        },
        {
            "chapter": 18,
            "verse": 96,
            "text": "Mein tum mein aur inn mein mazboot hijab bana deta hun. Mujhay lohay ki chadaren laa do. Yahan tak kay jab inn dono paharon kay darmiyan deewar barabar kerdi to hukum diya kay aag tez jalao ta-waqt-e-kay lohay ki inn chadaron ko bilkul aag ker diyato farmaya meray pass laao iss per pighla hua tanbaa daal doon"
        },
        {
            "chapter": 18,
            "verse": 97,
            "text": "Pus to inn mein iss deewar kay upper charhney ki taqat thi aur na iss mein koi soorakh ker saktay thay"
        },
        {
            "chapter": 18,
            "verse": 98,
            "text": "Kaha yeh sab meray rab ki meharbani hai haan jab meray rab ka wada aayega to issay zamin boss ker dey ga be-shak meray rab ka wada sacha aur haq hai"
        },
        {
            "chapter": 18,
            "verse": 99,
            "text": "Uss din hum enhen aapas mein aik doosray mein gudd madd hotay huye chor den gay aur soor phoonk diya jayega pus sab ko ikhatha ker kay hum jama ker len gay"
        },
        {
            "chapter": 18,
            "verse": 100,
            "text": "Uss din hum jahannum ko (bhi) kafiron kay samney laa khara keren gay"
        },
        {
            "chapter": 18,
            "verse": 101,
            "text": "Jin ki aankhen meri yaad say pardey mein thi aur (amar haq) sunn bhi nahi saktay thay"
        },
        {
            "chapter": 18,
            "verse": 102,
            "text": "Kiya kafir yeh khayal kiye bethay hain? Kay meray siwa woh meray bandon ko apna himayati bana len gay? (Suno) hum ney to inn kuffaar ki mehmani kay liye jahannum ko tayyar ker rakha hai"
        },
        {
            "chapter": 18,
            "verse": 103,
            "text": "Keh dijiye kay agar (tum kaho to) mein tumhen bata doon kay ba-aetbaar aemaal sab say ziyada khasaray mein kaun hain"
        },
        {
            "chapter": 18,
            "verse": 104,
            "text": "Woh hain kay jinki dunyawi zindagi ki tamam tar kosishen bekar hogaeen aur woh issi gumaan mein rahey kay woh boht achay kaam ker rahey hain"
        },
        {
            "chapter": 18,
            "verse": 105,
            "text": "Yehi woh log hain jinhon ney apney perwerdigar ki aayaton aur uss ki mulaqat say kufur kiya iss liye unn kay aemaal ghaarat hogaye pus qayamat kay din hum unn ka koi wazan qaeem na keren gay"
        },
        {
            "chapter": 18,
            "verse": 106,
            "text": "Haal yeh hai kay inn ka badla jahannum hai kiyon kay enhon nay kufur kiya aur meri aayaton aur meray rasoolon ko mazaq mein uaraya"
        },
        {
            "chapter": 18,
            "verse": 107,
            "text": "Jo log eman laye aur unhon ney kaam bhi achay kiye yaqeenan unn kay liye al-firdous kay baaghaat ki mehmani hai"
        },
        {
            "chapter": 18,
            "verse": 108,
            "text": "Jahan woh humesha raha keren gay jiss jagah ko badalney ka kabhi bhi unn ka irada hi na hoga"
        },
        {
            "chapter": 18,
            "verse": 109,
            "text": "Keh dijiye kay agar meray perwerdigar ki baton kay likhney kay liye samandar sihaee bann jayen to woh bhi meray rab ki baton kay khatam honey say pehlay hi khatam hojaye ga go hum issi jaisa aur bhi iss ki madad ko ley aayen"
        },
        {
            "chapter": 18,
            "verse": 110,
            "text": "Aap keh dijiye kay mein to tum jaisa hi aik insan hun. (haan) meri janib wahee ki jati hai kay sab ka mabood aik hi mabood hai to jisay bhi apney perwerdigar say milney ki aarzoo ho ussay chahaye kay nek aemaal keray aur apney perwerdigar ki ibadat mein kissi ko bhi shareeq na keray"
        },
        {
            "chapter": 19,
            "verse": 1,
            "text": "Kaaf haa yaa ain suaad"
        },
        {
            "chapter": 19,
            "verse": 2,
            "text": "Yeh hai teray perwerdigar ki uss meharbani ka zikar jo uss ney apney banday zakriya per ki thi"
        },
        {
            "chapter": 19,
            "verse": 3,
            "text": "Jabkay uss ney apney rab say chupkay chupkay dua ki thi"
        },
        {
            "chapter": 19,
            "verse": 4,
            "text": "Kay aey meray perwerdigar! Meri hadiyan kamzor hogaee hain aur sir burhapay ki waja say bharak utha hai lekin mein tujh say dua kerkay kabhi bhi mehroom nahi raha"
        },
        {
            "chapter": 19,
            "verse": 5,
            "text": "Mujhay apney marney kay baad apney qarabat daron ka darr hai meri biwi bhi baanjh hai pus tu mujhay apney pass say waris ata farma"
        },
        {
            "chapter": 19,
            "verse": 6,
            "text": "Jo mera bhi waris ho aur yaqoob (alh-e-salam) kay khandan ka bhi ja-nasheen aur meray rab! Tu ussay maqbool banda bana ley"
        },
        {
            "chapter": 19,
            "verse": 7,
            "text": "Aey zakriya! Hum tujhay aik bachay ki khushkhabri detay hain jiss kay naam yahya hai hum ney iss say pehlay iss ka hum naam bhi kissi ko nahi kiya"
        },
        {
            "chapter": 19,
            "verse": 8,
            "text": "Zakriya (alh-e-salam) kehney lagay aey meray rab! Meray haan larka kaisay hoga jabkay meri biwi baanjh aur mein khud burhapay kay intehaee zoaf ko phonch chuka hun"
        },
        {
            "chapter": 19,
            "verse": 9,
            "text": "Irshad hua kay wada issi tarah ho chuka teray rab ney farma diya hai kay mujh per to yeh bilkul aasan hai aur tu khud jabkay kuch na tha mein tujhay peda ker chuka hun"
        },
        {
            "chapter": 19,
            "verse": 10,
            "text": "Kehney lagay meray perwerdigar meray liye koi alamat muqarrar farma dey irshad hua kay teray liye alamat yeh hai kay bawajood bhala changa honey kay tu teen raaton tak kissi shaks say bol na sakay ga"
        },
        {
            "chapter": 19,
            "verse": 11,
            "text": "Abb zakriya (alh-e-salam) apney hujray say nikal ker apni qom kay pass aaker unhen ishara kertay hain kay tum subha-o-shaam Allah Taalaa ki tasbeeh biyan kero"
        },
        {
            "chapter": 19,
            "verse": 12,
            "text": "â€œAey yahya! Meri kitab ko mazbooti say thaam leyâ€ aur hum ney ussay larakpan hi say danaee ata farma di"
        },
        {
            "chapter": 19,
            "verse": 13,
            "text": "Aur apney pass say shafqat aur pakeezgi bhi woh perhezgar shaks tha"
        },
        {
            "chapter": 19,
            "verse": 14,
            "text": "Aur apney maa baap say nek salook kerney wala tha woh sirkash aur gunehgar na tha"
        },
        {
            "chapter": 19,
            "verse": 15,
            "text": "Uss per salam hai jiss din woh peda hua aur jiss din woh maray aur jiss din woh zinda kerkay uthaya jaye"
        },
        {
            "chapter": 19,
            "verse": 16,
            "text": "Iss kitab mein marium ka bhi waqiya biyan ker. Jabkay woh apney ghar kay logon say alehda hoker mashriqi janib aaeen"
        },
        {
            "chapter": 19,
            "verse": 17,
            "text": "Aur unn logon ki taraf say parda ker liya phir hum ney uss kay pass apni rooh (jibraeel alh-e-salam) ko bheja pus woh uss kay samney poora aadmi bann ker zahir hua"
        },
        {
            "chapter": 19,
            "verse": 18,
            "text": "Yeh kehney lagin mein tujh say rehman ki panah maangti hun agar tu kuch bhi Allah say darney wala hai"
        },
        {
            "chapter": 19,
            "verse": 19,
            "text": "Uss ney jawab diya kay mein to Allah ka bheja hua qasid hun tujhay aik pakeeza larka denay aaya hun"
        },
        {
            "chapter": 19,
            "verse": 20,
            "text": "Kehney lagin bhala meray haan bacha kaisay ho sakta hai? Mujhay to kissi insan ka hath tak nahi laga aur na mein badkaar hun"
        },
        {
            "chapter": 19,
            "verse": 21,
            "text": "Uss ney kaha baat to yehi hai lekin teray perwerdigar ka irshad hai kay woh mujh per boht hi aasan hai hum to ussay logon kay liye aik nishani bana den gay aur apni khaas rehmat yeh to aik tey shuda baat hai"
        },
        {
            "chapter": 19,
            "verse": 22,
            "text": "Pus woh hamal say hogaeen aur issi waja say woh yaksoo hoker aik door ki jaga chali gaeen"
        },
        {
            "chapter": 19,
            "verse": 23,
            "text": "Phir dard-e-zeh ussay aik khajoor kay tanay kay neechay ley aaya boli kaash! Mein iss say pehlay hi marr gaee hoti aur logon ki yaad say bhi bhooli bisri hojati"
        },
        {
            "chapter": 19,
            "verse": 24,
            "text": "Itney mein ussay neechay say hi awaz di kay aazardah khatir na ho teray rab ney teray paon talay aik chashma jari ker diya hai"
        },
        {
            "chapter": 19,
            "verse": 25,
            "text": "Aur iss khajoor kay tanay ko apni taraf hila yeh teray samney tar-o-taza pakki khajooren gira dey ga"
        },
        {
            "chapter": 19,
            "verse": 26,
            "text": "Abb chain say kha pi aur aankhen thandi rakh agar tujhay koi insan nazar parr jaye to keh dena kay mein ney Allah rehman kay naam ka roza maan rakha hai. Mein aaj kissi shaks say baat na keroon gi"
        },
        {
            "chapter": 19,
            "verse": 27,
            "text": "Abb hazrat essa (alh-e-salam) ko liye huye woh apni qom kay pass aaeen. Sab kehney lagay marium tu ney bari buri harkat ki"
        },
        {
            "chapter": 19,
            "verse": 28,
            "text": "Aey haroon ki behan! Na to tera baap bura aadmi tha aur na teri maa badkaar thi"
        },
        {
            "chapter": 19,
            "verse": 29,
            "text": "Marium ney apney bachay ki taraf ishara kiya. Sab kehnay lagay kay lo bhala hum goad kay bachay say baat kaisay keren"
        },
        {
            "chapter": 19,
            "verse": 30,
            "text": "Bcha bol utha kay mein Allah Taalaa ka banda hun. Uss ney mujhay kitab ata farmaee aur mujhay apna payghumber banaya hai"
        },
        {
            "chapter": 19,
            "verse": 31,
            "text": "Aur uss ney mujhay ba-barkat kiya hai jahan bhi mein hun uss ney mujhay namaz aur zakat ka hukum diya hai jab tak bhi mein zinda rahoon"
        },
        {
            "chapter": 19,
            "verse": 32,
            "text": "Aur uss ney mujhay apni walida ka khidmat guzaar banaya hai aur mujhay sirkash aur bad-bakht nahi kiya"
        },
        {
            "chapter": 19,
            "verse": 33,
            "text": "Aur mujh per meri pedaeesh kay din aur meri maut kay din aur jiss din kay mein doobara zinda khara kiya jaon ga salam hi salam hai"
        },
        {
            "chapter": 19,
            "verse": 34,
            "text": "Yeh hai sahih waiya essa bin marium (alh-e-salam) ka yehi hai woh haq baat jiss mein log shak-o-shuba mein mubtila hain"
        },
        {
            "chapter": 19,
            "verse": 35,
            "text": "Allah Taalaa kay liye aulad ka hona laeeq nahi woh to bilkul pak zaat hai woh to jab kissi kaam kay sir anjam denay ka irada kerta hai to ussay keh deta hai kay hoja woh ussi waqt ho jata hai"
        },
        {
            "chapter": 19,
            "verse": 36,
            "text": "Mera aur tum sab ka perwerdigar Allah Taalaa hi hai. Tum sab ussi ki ibadat kero yehi seedhi raah hai"
        },
        {
            "chapter": 19,
            "verse": 37,
            "text": "Phir yeh firqay aapas mein ikhtilaf kerney lagay pus kafiron kay liye â€œwailâ€ hai aik baray (sakht) din ki hazri hai"
        },
        {
            "chapter": 19,
            "verse": 38,
            "text": "Kiya khoob dekhney sunnay walay hongay uss din jabkay humaray samney hazir hongay lekin aaj to yeh zalim log sareeh gumrahi mein paray huye hain"
        },
        {
            "chapter": 19,
            "verse": 39,
            "text": "To unhen uss ranj-o-afsos kay din ka darr suna dey jabkay kaam anjam ko phoncha diya jayega aur yeh log ghaflat aur bey emani mein hi reh jayengay"
        },
        {
            "chapter": 19,
            "verse": 40,
            "text": "Khud zamin kay aur tamam zamin walon kay waris hum hi hongay aur sab log humari hi taraf lota ker layen jayen gay"
        },
        {
            "chapter": 19,
            "verse": 41,
            "text": "Iss kitab mein ibrahim (alh-e-salam) ka qissa biyan ker be-shak woh baray sachaee walay payghumber thay"
        },
        {
            "chapter": 19,
            "verse": 42,
            "text": "Jabkay unhon ney apney baap say kaha kay abba jaan! Aap inn ki pooja paat kiyon ker rahey hain jo na sunen na dekhen? Na aap ko kuch bhi faeeda phoncha saken"
        },
        {
            "chapter": 19,
            "verse": 43,
            "text": "Meray meharban maa baap! Aap dekhiye meray pass woh ilm aaya hai jo aap kay pass aaya hi nahi to aap meri hi manen mein bilkul seedhi raah ki taraf aap ki rehbari keroon ga"
        },
        {
            "chapter": 19,
            "verse": 44,
            "text": "Meray abba jaan aap shetan ki parastish say baaz aajayen shetan to reham-o-karam walay Allah Taalaa ka bara hi na-farman hai"
        },
        {
            "chapter": 19,
            "verse": 45,
            "text": "Abba jaan! Mujhay khof laga hua hai kay kahin aap per koi azab-e-elahee na aa paray kay aap shetan kay sathi bann jayen"
        },
        {
            "chapter": 19,
            "verse": 46,
            "text": "Uss ney jawab diya kay aey ibrahim! Kiya tu humaray maboodon say roo gardani ker raha hai. Sunn agar tu baaz na aaya to mein tujhay pathron say maar dalon ga jaa aik muddat daraz tak mujh say alag reh"
        },
        {
            "chapter": 19,
            "verse": 47,
            "text": "Kaha acha tum per salam ho mein to apney perwerdigar say tumhari bakhsish ki dua kerta rahon ga woh mujh per hadd darja meharban hai"
        },
        {
            "chapter": 19,
            "verse": 48,
            "text": "Mein to tumhen bhi aur jin jin ko tum Allah Taalaa kay siwa pukartay ho unhen bhi sab ko chor raha hun. Sirf apney perwerdigar ko pukarta rahoon ga mujhay yaqeen hai kay mein apney perwerdigar say dua maang ker mehroom na rahoon ga"
        },
        {
            "chapter": 19,
            "verse": 49,
            "text": "Jab ibrahim (alh-e-salam) unn sab ko aur Allah kay siwa unn kay sab maboodon ko chor chukay to hum ney unhen ishaq (alh-e-salam) â€“o- yaqoob (alh-e-salam) ata farmaye aur dono ko nabi bana diya"
        },
        {
            "chapter": 19,
            "verse": 50,
            "text": "Aur inn sab ko hum ney apni boht si rehmaten ata farmaeen aur hum ney inn kay zikar-e-jamil ko buland darjay ka ker diya"
        },
        {
            "chapter": 19,
            "verse": 51,
            "text": "Iss quran mein musa (alh-e-salam) ka zikar bhi ker jo chuna hua rasool aur nabi tha"
        },
        {
            "chapter": 19,
            "verse": 52,
            "text": "Hum ney ussay toor kay dayen janib say nida ki aur raaz goee kertay huye ussay qareeb ker liya"
        },
        {
            "chapter": 19,
            "verse": 53,
            "text": "Aur apni khas meharbani say uss kay bhai ko nabi bana ker ata farmaya"
        },
        {
            "chapter": 19,
            "verse": 54,
            "text": "Iss kitab mein ismail (alh-e-salam) ka waqiya bhi biyan ker woh bara hi waday ka sacha tha aur tha bhi rasool aur nabi"
        },
        {
            "chapter": 19,
            "verse": 55,
            "text": "Woh apney ghar walon ko barabar namaz aur zakat ka hukum deta tha aur tha bhi apney perwerdigar ki baargaah mein pasandeedah aur maqbool"
        },
        {
            "chapter": 19,
            "verse": 56,
            "text": "Aur iss kitab mein idris (alh-e-salam) ka bhi zikar ker woh bhi nek kirdaar payghumber tha"
        },
        {
            "chapter": 19,
            "verse": 57,
            "text": "Hum ney ussay buland muqam per utha liya"
        },
        {
            "chapter": 19,
            "verse": 58,
            "text": "Yehi woh anbiya hain jin per Allah Taalaa ney fazal-o-karam kiya jo aulad-e-adam mein say hain aur unn logon ki nasal say hain jinhen hum ney nooh (alh-e-salam) kay sath kashti mein charha liya tha aur aulad ibrahim-o-yaqoob say aur humari taraf say raaha yafta aur humaray pasandeedah logon mein say. Inn kay samney jab Allah rehman ki aayaton ki tilawat ki jati thi yeh sajda kertay aur rotay girgiratay gir partay thay"
        },
        {
            "chapter": 19,
            "verse": 59,
            "text": "Phir inn kay baad aisay na khalaf peda huye kay unhon ney namaz zaya ker di aur nafsani khuwishon kay peechay parr gaye so unn ka nuksan unn kay aagay aayega"
        },
        {
            "chapter": 19,
            "verse": 60,
            "text": "Ba-juz unn kay jo toba ker len aur eman layen aur nek amal keren. Aisay log jannat mein jayen gay aur unn ki zara si bhi haq talfi na ki jayegi"
        },
        {
            "chapter": 19,
            "verse": 61,
            "text": "Humeshgi wali jannaton mein jin ka ghaeebana wada Allah meharban ney apney bandon say kiya hai. Be-shak uss ka wada poora honey wala hi hai"
        },
        {
            "chapter": 19,
            "verse": 62,
            "text": "Woh log wahan koi laghaw baat na sunen gay sirf salam hi salam sunen gay unn kay liye wahan subha shaam unn ka rizq hoga"
        },
        {
            "chapter": 19,
            "verse": 63,
            "text": "Yeh hai woh jannat jiss ka waris hum apney bandon mein say unhen banatay hain jo muttaqi hon"
        },
        {
            "chapter": 19,
            "verse": 64,
            "text": "Hum baghair teray rab kay hukum kay utar nahi saktay humaray aagay peechay aur inn kay darmiyan ki kul cheezen ussi ki milkiyat mein hain tera perwerdigar bhoolney wala nahi"
        },
        {
            "chapter": 19,
            "verse": 65,
            "text": "Aasmano ka zamin ka aur jo kuch inn kay darmiyan hai sab ka rab wohi hai tu ussi ki bandagi ker aur uss ki ibadat per jamm ja. Kiya teray ilm mein uss ka hum naam hum palla koi aur bhi hai"
        },
        {
            "chapter": 19,
            "verse": 66,
            "text": "Insan kehta hai kay jab mein marr jaonga to kiya phir zinda ker kay nikala jaonga"
        },
        {
            "chapter": 19,
            "verse": 67,
            "text": "Kiya yeh insan itna bhi yaad nahi rakhta kay hum ney ussay iss say pehlay peda kiya halankay woh kuch bhi na tha"
        },
        {
            "chapter": 19,
            "verse": 68,
            "text": "Teray perwerdigar ki qasam! Hum unhen aur shetano ko jama ker kay zaroor zaroor jahannum kay ird gird ghutno kay bal giray huye hazir ker den gay"
        },
        {
            "chapter": 19,
            "verse": 69,
            "text": "Hum phir her her giroh say unhen alag nikal khara keren gay jo Allah rehman say boht akray akray phirtay thay"
        },
        {
            "chapter": 19,
            "verse": 70,
            "text": "Phir hum unhen bhi khoob jantay hain jo jahannum kay dakhlay kay ziyada sazawaar hain"
        },
        {
            "chapter": 19,
            "verse": 71,
            "text": "Tum say her aik wahan zaroor warid honey wala hai yeh teray perwerdigar kay zimmay qataee faisal shuda amar hai"
        },
        {
            "chapter": 19,
            "verse": 72,
            "text": "Phir hum perhezgaron ko to bacha len gay aur na-farmano ko ussi mein ghutno kay bal gira hua chor den gay"
        },
        {
            "chapter": 19,
            "verse": 73,
            "text": "Jab inn kay samney humari roshan aayaten tilwat ki jati hain to kafir musalamano say kehtay hain batao hum tum dono jamaton mein say kiss ka martaba ziyada hai? Aur kiss ki majlis shandaar hai"
        },
        {
            "chapter": 19,
            "verse": 74,
            "text": "Hum to inn say pehlay boht si jamaton ko ghaarat ker chukay hain jo saaz-o-saman aur naam-o-numood mein inn say barh charh ker thin"
        },
        {
            "chapter": 19,
            "verse": 75,
            "text": "Keh dijiye! Jo gumrahi mein hota Allah rehman uss ko khoob lambi mohlat deta hai yehan tak kay woh unn cheezon kay dekh len jin ka wada kiye jatay hain yaani azab ya qayamat ko uss waqt unn ko sahih tor per maloom ho jayega kay kaun buray martabay wala aur kiss ka jutha kamzor hai"
        },
        {
            "chapter": 19,
            "verse": 76,
            "text": "Aur hidayat yafta logon ko Allah Taalaa hidayat mein barhata hai aur baqi rehney wali nekiyan teray rab kay nazdeek sawab kay lehaz say aur anjam kay lehaz say boht hi behtar hain"
        },
        {
            "chapter": 19,
            "verse": 77,
            "text": "Kiya tu ney ussay bhi dekha jiss ney humari aayaton say kufur kiya aur kaha kay mujhay to maal-o-aulad zaroor hi di jaye gi"
        },
        {
            "chapter": 19,
            "verse": 78,
            "text": "Kiya woh ghaib per mutla hai ya Allah ka koi wada ley chuka hai"
        },
        {
            "chapter": 19,
            "verse": 79,
            "text": "Hergiz nahi yeh jo bhi keh raha hai hum ussay zaroor likh len gay aur uss kay liye azab barhaye chalay jayen gay"
        },
        {
            "chapter": 19,
            "verse": 80,
            "text": "Yeh jin cheezon ko keh raha hai ussay hum iss kay baad ley len gay. Aur yeh to bilkul akela hi humaray samney hazir hoga"
        },
        {
            "chapter": 19,
            "verse": 81,
            "text": "Enhon ney Allah kay siwa doosray mabood bana rakhay hain kay woh inn kay liye baees-e-izzat hon"
        },
        {
            "chapter": 19,
            "verse": 82,
            "text": "Lekin aisa hergiz hona nahi. Woh to inn ki pooja say munkir honjayen gay aur ultay inn kay dushman bann jayen gay"
        },
        {
            "chapter": 19,
            "verse": 83,
            "text": "Kiya tu ney nahi dekha kay hum kafiron kay pass shetano ko bhejtay hain jo enhen khoob uksatay hain"
        },
        {
            "chapter": 19,
            "verse": 84,
            "text": "Tu inn kay baray mein jaldi na ker hum to khud hi inn kay liye muddat shumari ker rahey hain"
        },
        {
            "chapter": 19,
            "verse": 85,
            "text": "Jiss din hum perhezgaron ko Allah rehman ki taraf bator mehman kay jama keren gay"
        },
        {
            "chapter": 19,
            "verse": 86,
            "text": "Aur gunehgaron ko sakht piyas ki halat mein jahannum ki taraf haank ley jayen gay"
        },
        {
            "chapter": 19,
            "verse": 87,
            "text": "Kissi ko shifaat ka ikhtiyar na hoga siwaye unn kay jinhon ney Allah Taalaa ki taraf say koi qol-o-qarar ley liya hai"
        },
        {
            "chapter": 19,
            "verse": 88,
            "text": "Inn ka qol to yeh hai kay Allah rehman ney bhi aulad ikhtiyar ki hai"
        },
        {
            "chapter": 19,
            "verse": 89,
            "text": "Yaqeenan tum boht buri aur bhari cheez laye ho"
        },
        {
            "chapter": 19,
            "verse": 90,
            "text": "Qareeb hai kay iss qol ki waja say aasman phat jayen aur zamin shaq hojaye aur pahar rezay rezay hojayen"
        },
        {
            "chapter": 19,
            "verse": 91,
            "text": "Key woh rehman ki aulad sabit kerney bethay"
        },
        {
            "chapter": 19,
            "verse": 92,
            "text": "Shaan-e-rehman kay laeeq nahi kay woh aulad rakhay"
        },
        {
            "chapter": 19,
            "verse": 93,
            "text": "Aasman-o-zamin mein jo bhi hain sab kay sab Allah kay ghulam bann ker hi aaney walay hain"
        },
        {
            "chapter": 19,
            "verse": 94,
            "text": "Inn sab ko uss ney gher rakha hai aur sab ko poori tarah ginn bhi rakha hai"
        },
        {
            "chapter": 19,
            "verse": 95,
            "text": "Yeh saray kay saray qayamat kay din akelay uss kay pass hazir honey walay hain"
        },
        {
            "chapter": 19,
            "verse": 96,
            "text": "Be-shak jo eman laye hain aur jinhon ney shaeesta aemaal kiye hain unn kay liye Allah rehman mohabbat peda ker dey ga"
        },
        {
            "chapter": 19,
            "verse": 97,
            "text": "Hum ney iss quran ko teri zaban mein boht hi aasan ker diya hai kay tu iss kay zariye say perhezgaron ko khushkhabri dey aur jhagraloo logon ko dara dey"
        },
        {
            "chapter": 19,
            "verse": 98,
            "text": "Hum ney inn say pehlay boht si jamaten tabah ker di hain kiya inn mein say aik bhi aahat tu pata hai ya unn ki awaz ki bhanak bhi teray kaan mein parti hai"
        },
        {
            "chapter": 20,
            "verse": 1,
            "text": "Taahaa"
        },
        {
            "chapter": 20,
            "verse": 2,
            "text": "Hum ney yeh quran tujh per iss liye nahi utara kay tu mushaqqat mein parr jaye"
        },
        {
            "chapter": 20,
            "verse": 3,
            "text": "Bulkay uss ki naseehat kay liye jo Allah say darta hai"
        },
        {
            "chapter": 20,
            "verse": 4,
            "text": "Iss ka utarna uss ki taraf say hai jiss ney zamin ko aur buland aasmano ko peda kiya hai"
        },
        {
            "chapter": 20,
            "verse": 5,
            "text": "Jo rehman hai arsh per qaeem hai"
        },
        {
            "chapter": 20,
            "verse": 6,
            "text": "Jiss ki milkiyar aasmano aur zamin aur inn dono kay darmiyan aur (kurra-e-khak) kay neechay ki her aik cheez per hai"
        },
        {
            "chapter": 20,
            "verse": 7,
            "text": "Agar tu unchi baat kahey to woh to her aik posheeda bulkay posheeda say posheeda tar cheez ko bhi ba-khoobi janta hai"
        },
        {
            "chapter": 20,
            "verse": 8,
            "text": "Wohi Allah hai jiss kay siwa koi mabood nahi behtareen naam ussi kay hain"
        },
        {
            "chapter": 20,
            "verse": 9,
            "text": "Tujhay musa (alh-e-salam) ka qissa bhi maloom hai"
        },
        {
            "chapter": 20,
            "verse": 10,
            "text": "Jabkay uss ney aag dekh ker apney ghar walon say kaha kay tum zara si dare thehar jao mujhay aag dikhaee di hai. Boht mumkin hai kay mein iss ka koi angara tumharay pass laon yaa aag kay pass say rastay ki itlaa paon"
        },
        {
            "chapter": 20,
            "verse": 11,
            "text": "Jab woh wahan phonchay to awaz di gaee aey musa"
        },
        {
            "chapter": 20,
            "verse": 12,
            "text": "Yaqeenan mein hi tera perwerdigar hun to tu apni jootiyan utar dey kiyon kay tu pak maidan-e-toowa mein hai"
        },
        {
            "chapter": 20,
            "verse": 13,
            "text": "Aur mein ney tujhay muntakhib ker liya hai abb jo wahee ki jaye ussay kaan laga ker sunn"
        },
        {
            "chapter": 20,
            "verse": 14,
            "text": "Be-shak mein hi Allah hun meray siwa ibadat kay laeeq aur koi nahi pus tu meri hi ibadat ker aur meri yaad kay liye namaz qaeem rakh"
        },
        {
            "chapter": 20,
            "verse": 15,
            "text": "Qayamat yaqeenan aaney wali hai jissay mein posheeda rakhna chahata hun takay her shaks ko woh badla diya jaye jo uss ney kosish ki ho"
        },
        {
            "chapter": 20,
            "verse": 16,
            "text": "Pus abb iss kay yaqeen say tujhay koi aisa shaks rok na dey jo iss per eman na rakhta ho aur apni khuawish kay peechay para ho werna tu halak ho jaye ga"
        },
        {
            "chapter": 20,
            "verse": 17,
            "text": "Aey musa terau iss dayen hath mein kiya hai"
        },
        {
            "chapter": 20,
            "verse": 18,
            "text": "Jawab diya kay yeh meri lathi hai jiss per mein take lagata hun aur jiss say mein apni bakriyon kay liye pattay jhaar liya kerta hun aur bhi iss mein mujhay boht faeeday hain"
        },
        {
            "chapter": 20,
            "verse": 19,
            "text": "Farmaya aey musa! Issay hath say neechay daal dey"
        },
        {
            "chapter": 20,
            "verse": 20,
            "text": "Daltay hi woh saanp bann ker dorney lagi"
        },
        {
            "chapter": 20,
            "verse": 21,
            "text": "Farmaya bey khof ho ker issay pakar ley hum issay ussi pehli si surat mein doobara laa den gay"
        },
        {
            "chapter": 20,
            "verse": 22,
            "text": "Aur apna hath apni baghal mein daal ley to woh safaid chamakta hua ho ker niklay ga lekin baghair kisi aib (aur rog) kay yeh doosra moajzza hai"
        },
        {
            "chapter": 20,
            "verse": 23,
            "text": "Yeh iss liye kay hum tujhay apni bari bari nishaniyan dikhana chahatay hain"
        },
        {
            "chapter": 20,
            "verse": 24,
            "text": "Abb tu firaon ki taraf jaa uss ney barri sirkashi macha rakhi hai"
        },
        {
            "chapter": 20,
            "verse": 25,
            "text": "Musa (alh-e-salam) ney kaha aey meray perwerdigar! Mera seena meray liye khol dey"
        },
        {
            "chapter": 20,
            "verse": 26,
            "text": "Aur meray kaam ko mujh per aasan ker dey"
        },
        {
            "chapter": 20,
            "verse": 27,
            "text": "Aur meri zaban ki girah bhi khol dey"
        },
        {
            "chapter": 20,
            "verse": 28,
            "text": "Takay log meri baat achi tarah samajh saken"
        },
        {
            "chapter": 20,
            "verse": 29,
            "text": "Aur mera qazir meray kunbay mein say ker dey"
        },
        {
            "chapter": 20,
            "verse": 30,
            "text": "Yani mera bhai haroon (alh-e-salam) ko"
        },
        {
            "chapter": 20,
            "verse": 31,
            "text": "Tu iss say meri kamar kuss dey"
        },
        {
            "chapter": 20,
            "verse": 32,
            "text": "Aur ussay mera shareek kaar ker dey"
        },
        {
            "chapter": 20,
            "verse": 33,
            "text": "Takay hum dono ba-kasrat teri tasbeeh biyan keren"
        },
        {
            "chapter": 20,
            "verse": 34,
            "text": "Aur ba-kasrat teri yaad keren"
        },
        {
            "chapter": 20,
            "verse": 35,
            "text": "Be-shak tu humen khoob dekhney bhalney wala hai"
        },
        {
            "chapter": 20,
            "verse": 36,
            "text": "Janab baari taalaa ney farmaya musa teray tamam sawalaat poora ker diye gaye"
        },
        {
            "chapter": 20,
            "verse": 37,
            "text": "Hum ney tujh per aik baar aur bhi bara ehsan kiya hai"
        },
        {
            "chapter": 20,
            "verse": 38,
            "text": "Jabkay hum ney teri maa ko woh elhaam kiya jiss ka zikar abb kiya jaa raha hai"
        },
        {
            "chapter": 20,
            "verse": 39,
            "text": "Kay tu ussay sandooq mein band ker kay darya mein chor dey pus darya ussay kinaray laa dalay ga aur mera aur khud uss ka dushman ussay ley ley ga aur mein ney apni taraf ki khaas mohabbat-o-maqbooliyat tujh per daal di. Takay teri perwerish meri aankhon kay samney ki jaye"
        },
        {
            "chapter": 20,
            "verse": 40,
            "text": "(yaad ker) jabkay teri behan chal rahi thi aur keh rahi thi kay agar tum kaho to mein ussay bata doon jo uss ki nigehbani keray iss tadbeer say hum ney tujhay phir teri maa kay pass phonchaya kay uss ki aankhen thandi rahen aur woh ghumgeen na ho. Aur tu ney aik shaks ko maar dala tha iss per hum ney tujhay ghum say bacha liya gharz hum ney tujhay achi tarah aazma liya. Phir tu kaee saal tak madiyan kay logon mein thehra raha phir taqdeer-e-elahee kay mutabiq aey musa! Tu aaya"
        },
        {
            "chapter": 20,
            "verse": 41,
            "text": "Aur mein ney tujhay khas apni zaat kay liye pasand farma liya"
        },
        {
            "chapter": 20,
            "verse": 42,
            "text": "Abb tu apney bhai samet meri nishaniyan humrah liye huye jaa aur khabdaar meray zikar mein susti na kerna"
        },
        {
            "chapter": 20,
            "verse": 43,
            "text": "Tum dono firaon kay pass jao uss ney bari sirkashi ki hai"
        },
        {
            "chapter": 20,
            "verse": 44,
            "text": "Ussay narmi say samjhao kay shayad woh samajh ley ya darr jaye"
        },
        {
            "chapter": 20,
            "verse": 45,
            "text": "Dono ney kaha aey humaray rab! Humen khof hai kay kahin firaon hum per koi ziyadti na keray ya apni sirkashi mein barh na jaye"
        },
        {
            "chapter": 20,
            "verse": 46,
            "text": "Jawab mila kay tum mutlaqan khof na kero mein tumharay sath hun aur sunta dekhta rahoon ga"
        },
        {
            "chapter": 20,
            "verse": 47,
            "text": "Tum iss kay pass jaa ker kaho kay hum teray perwerdigar kay payghumber hain tu humaray sath bani israeel ko bhej dey inn ki sazayen moqoof ker. Hum to teray pass teray rab ki taraf say nishani ley ker aaye hain aur salamti ussi kay liye hai jo hidayat ka paband ho jaye"
        },
        {
            "chapter": 20,
            "verse": 48,
            "text": "Humari taraf wahee ki gaee hai kay jo jhutlaye aur roo gardani keray uss kay liye azab hai"
        },
        {
            "chapter": 20,
            "verse": 49,
            "text": "Firaon ney poocha kay aey musa! Tum dono ka rab kaun hai"
        },
        {
            "chapter": 20,
            "verse": 50,
            "text": "Jawab diya kay humara rab woh hai jiss ney her aik ko uss ki khas surat shakal inayat farmaee phir raah sujha di"
        },
        {
            "chapter": 20,
            "verse": 51,
            "text": "Uss ney kaha acha yeh to batao aglay zamaney walon ka haal kiya hona hai"
        },
        {
            "chapter": 20,
            "verse": 52,
            "text": "Jawab diya kay inn ka ilm meray rab kay haan kitab mein mojood hai na to mera rab ghalati kerta hai na bhoolta hai"
        },
        {
            "chapter": 20,
            "verse": 53,
            "text": "Ussi ney tumharay liye zamin ko farash banaya hai aur iss mein tumharay chalney kay raastay banaye hain aur aasman say paani bhi wohi barsata hai phir iss barasaat ki waja say mukhtalif qisam ki paidawaar bhi hum hi peda kertay hain"
        },
        {
            "chapter": 20,
            "verse": 54,
            "text": "Tum khud khao aur apney chopayon ko bhi charao. Kuch shak nahi kay iss mein aqalmandon kay liye boht si nishaniyan hain"
        },
        {
            "chapter": 20,
            "verse": 55,
            "text": "Issi zamin mein hum ney tumhen peda kiya aur issi mein phir wapis lotayen gay aur iss say phir doobara tum sab ko nikal khara keren gay"
        },
        {
            "chapter": 20,
            "verse": 56,
            "text": "Hum ney ussay apni sab nishaniyan dikha den lekin phir bhi uss ney jhutalaya aur inkaar ker diya"
        },
        {
            "chapter": 20,
            "verse": 57,
            "text": "Kehney laga aey musa! Kiya tu iss liye aaya hai kay humen apnay jadoo kay zor say humaray mulk say bahir nikal dey"
        },
        {
            "chapter": 20,
            "verse": 58,
            "text": "Acha hum bhi teray muqablay mein issi jaisa jadoo zaroor layen gay pus humaray aur apnay darmiyan aik waday ka waqt muqarrar ker ley kay na hum iss ka khof keren aur na tu saaf maidan mein muqabla ho"
        },
        {
            "chapter": 20,
            "verse": 59,
            "text": "Musa (alh-e-salam) ney jawab diya kay zeenat aur jashan kay din ka wada hai aur yeh kay log din charhay hi jama ho jayen"
        },
        {
            "chapter": 20,
            "verse": 60,
            "text": "Pus firaon lot gaya aur uss ney apnay hath kanday jama kiye phir aagaya"
        },
        {
            "chapter": 20,
            "verse": 61,
            "text": "Musa (alh-e-salam) ney unn say kaha tumhari shamat aa chuki Allah Taalaa per jhoot aur iftra na bandho kay woh tumhen azabon say maliya mait ker dey yaad rakho woh kabhi kaamyaab na hoga jiss ney jhooti baat ghari"
        },
        {
            "chapter": 20,
            "verse": 62,
            "text": "Pus yeh log aapas kay mashwaron mein mukhtalif raye ho gaye aur chup ker chupkay chupkay mashwara kerney lagay"
        },
        {
            "chapter": 20,
            "verse": 63,
            "text": "Kehney lagay yeh dono mehaz jadoogar hain aur inn ka pukhta irada hai kay apney jadoo kay zor say tumhen tumharay mulk say nikal bahir keren aur tumharay behtareen mazhab ko barbaad ker den"
        },
        {
            "chapter": 20,
            "verse": 64,
            "text": "To tum bhi apna koi dao utha na rakho phir saff bandi ker kay aao. Jo ghalib aagaya wohi bazi ley gaya"
        },
        {
            "chapter": 20,
            "verse": 65,
            "text": "Kehney lagay aey musa! Ya to tu pehlay daal ya hum pehlay dalney walay bann jayen"
        },
        {
            "chapter": 20,
            "verse": 66,
            "text": "Jawab diya kay nahi tum hi pehlay dalo. Abb to musa (alh-e-salam) ko yeh khayal guzrney laga kay unn ki rasiyan aur lakriyan unn kay jadoo kay zor say dor bhag rahi hain"
        },
        {
            "chapter": 20,
            "verse": 67,
            "text": "Pus musa (alh-e-salam) ney apney dil hi dil mein darr mehsoos kiya"
        },
        {
            "chapter": 20,
            "verse": 68,
            "text": "Hum ney farmay kuch khof na ker yaqeena tu hi ghalib aur bartar rahey ga"
        },
        {
            "chapter": 20,
            "verse": 69,
            "text": "Aur teray dayen hath mein jo hai ussay daal dey kay unn ki tamam karigari ko woh nigal jaye enhon ney jo kuch banaya hai yeh sirf jadoogaron kay kartab hain aur jadoogar kahin say bhi aaye kaamyab nahi hota"
        },
        {
            "chapter": 20,
            "verse": 70,
            "text": "Abb to tamam jadoogar sajday mein girr paray aur pukar uthay kay hum to haroon (alh-e-salam) aur musa (alh-e-salam) kay rab per eman laye"
        },
        {
            "chapter": 20,
            "verse": 71,
            "text": "Firaon kehnay laga kiya meri ijazat say pehlay hi tum iss per eman ley aaye? Yaqeenan yehi tumhara woh bara buzrug hai jiss ney tum sab ko jadoo sikhaya hai (sunn lo) mein tumharay hath paon ultay seedhay katwa ker tum sab ko khajoor kay tano mein sooli per latakwa doon ga aur tumhen poori tarah maloom hojaye ga kay hum mein say kiss ki maar ziyada sakht aur dairpaa hai"
        },
        {
            "chapter": 20,
            "verse": 72,
            "text": "Unhon ney jawab diya kay na-mumkin hai kay hum tujhay tarjeeh den inn daleelon per jo humaray samney aa chukin aur uss Allah per jiss ney humen peda kiya hai abb to jo kuch tu kerney wala hai ker guzar tu jo kuch bhi hukum chala sakta hai wo issi duniyawi zindagi mein hi hai"
        },
        {
            "chapter": 20,
            "verse": 73,
            "text": "Hum (iss umeed say) apney perwerdigar per eman laye kay woh humari khatayen moaf farma dey aur (khaas ker) kadoogari (ka gunah) jiss per tum ney humen majboor kiya hai Allah hi behtar aur hamesha baqi rehney wala hai"
        },
        {
            "chapter": 20,
            "verse": 74,
            "text": "Baat yehi hai kay jo bhi gunehagaar bann ker Allah Taalaa kay haan hazir hoga uss kay liye dozakh hai jahan na maut hogi na zindagi"
        },
        {
            "chapter": 20,
            "verse": 75,
            "text": "Aur jo bhi uss kay pass eman ki halat mein hazir hoga aur uss ney aemaal bhi nek kiye hongay uss kay liye buland-o-bala darjay hain"
        },
        {
            "chapter": 20,
            "verse": 76,
            "text": "Hameshgi wali jannaten jin kay neechay nehren lehren ley rahi hain jahan woh hamesha (hamesha) rahen gay. Yehi inaam hai her uss shaks ka jo pak hai"
        },
        {
            "chapter": 20,
            "verse": 77,
            "text": "Hum ney musa (alh-e-salam) ki taraf wahee nazil faramee kay tu raton raat meray bandon ko ley chal aur inn kay liye darya mein khushk raasta bana ley phir na tujhay kissi kay aa pakarney ka khatra hoga na darr"
        },
        {
            "chapter": 20,
            "verse": 78,
            "text": "Firaon ney apney lashkaron samet inn ka taaqqub kiya phir to darya inn sab per chah gaya jaisa kuch chah janey wala tha"
        },
        {
            "chapter": 20,
            "verse": 79,
            "text": "Firaon ney apni qom ko gumrahi mein daal diya aur seedha raasta na dikhaya"
        },
        {
            "chapter": 20,
            "verse": 80,
            "text": "Aey bani israeel! Dekho hum ney tumhen tumharay dushman say nijat di aur tum say koh-e-toor ki dayen taraf ka wada kiya aur tum per mann-o-salwa utara"
        },
        {
            "chapter": 20,
            "verse": 81,
            "text": "Tum humari di hui pakeeza rozi khao aur iss mein hadd say aagay na barho werna tum per mera ghazab nazil hoga aur jiss per mera ghazab nazil hojaye woh yaqeenan tabah hua"
        },
        {
            "chapter": 20,
            "verse": 82,
            "text": "Haan be-shak mein unhen bakhsh denay wala hun jo tauba keren eman layen nek amal keren aur raah-e-raast per bhi rahen"
        },
        {
            "chapter": 20,
            "verse": 83,
            "text": "Aey musa! Tujhay apni qom say (ghafil kerkay) kaun si cheez jaldi ley aaee"
        },
        {
            "chapter": 20,
            "verse": 84,
            "text": "Kaha kay woh log bhi meray peechay hi peechay hain aur mein ney aey rab! Teri taraf jaldi iss liye ki kay tu khush hojaye"
        },
        {
            "chapter": 20,
            "verse": 85,
            "text": "Farmaya! Hum ney teri qom ko teray peechay aazmaeesh mein daal diya aur unhen samri ney behka diya"
        },
        {
            "chapter": 20,
            "verse": 86,
            "text": "Pus musa (alh-e-salam) sakht ghazab naak hoker ranj kay sath wapis lotay aur kehnay lagay kay aey meri qom walo! Kiya tum say tumharay perwerdigar ney nek wada nahi kiya tha? Kiya iss ki muddat tumhen lambi maloom hui? Bulkay tumhara irada hi yeh hai kay tum per tumharay perwerdigar ka ghazab nazil ho? Kay tum ney meray waday ka khilaf kiya"
        },
        {
            "chapter": 20,
            "verse": 87,
            "text": "Unhon ney jawab diya kay hum ney apney ikhtiyar say aap kay sath waday ka khilaf nahi kiya. Bulkay hum per zewraat qom kay bojh laad diye gaye thay unhen hum ney daal diya aur issi tarah samri ney bhi daal diye"
        },
        {
            "chapter": 20,
            "verse": 88,
            "text": "Phir uss ney logon kay liye aik bachra nikal khara kiya yaani bachray ka butt jiss ki gaye ki si awaz bhi thi phir kehney lagay kay yehi tumhara bhi mabood hai aur musa ka bhi lekin musa bhool gaya hai"
        },
        {
            "chapter": 20,
            "verse": 89,
            "text": "Kiya yeh gumrah log yeh bhi nahi dekhtay kay woh to inn ki baat ka jawab bhi nahi dey sakta aur na inn kay kissi buray bhalay ka ikhtiyar rakhta hai"
        },
        {
            "chapter": 20,
            "verse": 90,
            "text": "Aur haroon (alh-e-salam) ney iss say pehlay hi inn say keh diya tha aey meri qom walo! Iss bachray say to sirf tumhari aazmaeesh ki gaee hai tumahra haqeeqi perwerdigar to Allah rehman hi hai pus tum sab meri tabey daari kero. Aur meri baat manray chalay jao"
        },
        {
            "chapter": 20,
            "verse": 91,
            "text": "Enhon ney jawab diya kay musa (alh-e-salam) ki wapsi tak to hum issi kay mujawar banay bethay rahen gay"
        },
        {
            "chapter": 20,
            "verse": 92,
            "text": "Musa (alh-e-salam) kehnay lagay aey musa haroon! Enhen gumrah hotay hua dekhtay huye tujhay kiss cheez ney roka tha"
        },
        {
            "chapter": 20,
            "verse": 93,
            "text": "Kay tu meray peechay na aaya. Kiya tu bhi meray farmaan ka na-farmaan bann betha"
        },
        {
            "chapter": 20,
            "verse": 94,
            "text": "Haroon (alh-e-salam) ney kaha aey meray maa jaye bhai! Meri darhi na pakar aur sir kay baal na kheench mujhay to sirf yeh khayal daaman geer hua kay kahin aap yeh (na) farmayen kay tu ney bani israeel mein tafarqa daal diya aur meri baar ka intezar na kiya"
        },
        {
            "chapter": 20,
            "verse": 95,
            "text": "Musa (alh-e-salam) ney poocha samri tera kiya moamla hai"
        },
        {
            "chapter": 20,
            "verse": 96,
            "text": "Uss ney jawab diya kay mujhay woh cheez dikhaee di jo enhen dikhaee na di to mein ney farstada-e-elahee kay naqsh-e-qadam say aik muthi bhar li ussay iss mein daal diya issi tarah meray dil ney yeh baat meray liye bhali bana di"
        },
        {
            "chapter": 20,
            "verse": 97,
            "text": "Kaha acha jaa duniya ki zindagi mein teri saza yehi hai kay tu kehta rehey kay mujhay na choona aur aik aur bhi wada teray sath hai jo tujh say hergiz na talay ga aur abb tu apney iss mabood ko bhi dekh lena jiss kay aetikaaf kiye huye tha kay hum issay jala ker darya mein raiza raiza ura den gay"
        },
        {
            "chapter": 20,
            "verse": 98,
            "text": "Asal baat yehi hai kay tum sab ka mabood-e-bar haq sirf Allah hi hai uss kay siwa koi parastish kay qabil nahi. Uss ka ilm tamam cheezon per hawi hai"
        },
        {
            "chapter": 20,
            "verse": 99,
            "text": "Issi tarah hum teray samney pehlay ki guzri hui waardaaten biyan farma rahen hain aur yaqeena hum tujhay apney pass say naseehat ata farma chukay hain"
        },
        {
            "chapter": 20,
            "verse": 100,
            "text": "Iss say jo mun pher ley ga woh yaqeenan qayamat kay din apna bhari bojh laday huye hoga"
        },
        {
            "chapter": 20,
            "verse": 101,
            "text": "Jiss mein hamesha hi rahey ga aur inn kay liye qayamat kay din (bara) bojh hai"
        },
        {
            "chapter": 20,
            "verse": 102,
            "text": "Jiss din soor phonka jayega aur gunehgaron ko hum uss din (dehshat ki waja say) neeli peeli aankhon kay sath gher layen gay"
        },
        {
            "chapter": 20,
            "verse": 103,
            "text": "Woh aapas mein chupkay chupkay keh rahey hongay kay hum to (duniya mein) sirf dus din hi rahey"
        },
        {
            "chapter": 20,
            "verse": 104,
            "text": "Jo kuch woh keh rahey hain uss ki haqeeqat say hum ba-khabar hain inn mein say sab say ziyada acha raah wala keh raha hoga kay tum to sirf aik hi din rahey"
        },
        {
            "chapter": 20,
            "verse": 105,
            "text": "Woh aap say paharon ki nisbat sawal kertay hain to aap keh den kay enhen mera rab raiza raiza ker kay ura dey ga"
        },
        {
            "chapter": 20,
            "verse": 106,
            "text": "Aur zamin ko bilkul humwaar saaf maidan kerkay chor dey ga"
        },
        {
            "chapter": 20,
            "verse": 107,
            "text": "Jiss mein to na kahin mor tor dekhay ga na oonch neech"
        },
        {
            "chapter": 20,
            "verse": 108,
            "text": "Jiss din log pukarney walay kay peechay chalen gay jiss mein koi kuji na hogi aur Allah rehman kay samney tamam aawazen pust hojayen gi siwaye khusur phusur kay tujhay kuch bhi sunaee na dey ga"
        },
        {
            "chapter": 20,
            "verse": 109,
            "text": "Uss din sifarish kuch kaam na aaye gi magar jisay rehman hukum dey aur uss ki baat ko pasand farmaye"
        },
        {
            "chapter": 20,
            "verse": 110,
            "text": "Jo kuch inn kay aagay peechay hai ussay Allah hi janta hai makhlooq ka ilm uss per hawi nahi hosakta"
        },
        {
            "chapter": 20,
            "verse": 111,
            "text": "Tamam chehray uss zinda aur qaeem daeem mudabbir Allah kay samney kamal aajzi say jhukay huye hongay yaqeenan woh barbaad hua jiss ney zulm laad liya"
        },
        {
            "chapter": 20,
            "verse": 112,
            "text": "Aur jo nek aemal keray aur eman wala bhi ho to na ussay bey insafi ka khutka hoga na haq talfi ka"
        },
        {
            "chapter": 20,
            "verse": 113,
            "text": "Issi tarah hum ney tujh per arabi quran nazil farmaya hai aur tarah tarah say iss mein darr ka biyan sunaya hai takay log perhezgaar bann jayen ya inn kay dil mein soch samajh to peda keray"
        },
        {
            "chapter": 20,
            "verse": 114,
            "text": "Pus Allah aali shaan wala sacha aur haqeeqi badshah hai. Tu quran parhney mein jaldi na ker uss say pehlay kay teri taraf jo wajee ki jati hai woh poori ki jaye haan yeh dua ker kay perwerdigar! Mera ilm barha"
        },
        {
            "chapter": 20,
            "verse": 115,
            "text": "Hum ney adam ko pehlay hi takeedy hukum dey diya tha lekin woh bhool gaya aur hum ney uss mein koi azum nahi paya"
        },
        {
            "chapter": 20,
            "verse": 116,
            "text": "Aur jab hum ney farishton say kaha kay adam (alh-e-salam) ko sajjda kero to iblees kay siwa sab ney kiya uss ney saaf inkar ker diya"
        },
        {
            "chapter": 20,
            "verse": 117,
            "text": "To hum ney kaha aey adam! Yeh tera aur teri biwi ka dushman hai (khayal rakhna) aisa na ho kay woh tum dono ko jannat say nikalwa dey key tu musibat mein par jaye"
        },
        {
            "chapter": 20,
            "verse": 118,
            "text": "Yahan to tujhay yeh aaram hai kay na tu bhooka hota hai na nanga"
        },
        {
            "chapter": 20,
            "verse": 119,
            "text": "Aur na tu yahan piayasa hota hai na dhoop say takleef uthata hai lekin shetan ney ussay waswasa dala kehney laga kay kiya mein tujhay daeemi zindagi ka darakht aur badshaat batlaon kay jo kabhi purani na ho"
        },
        {
            "chapter": 20,
            "verse": 120,
            "text": "Lekin shetan ney ussay waswasa dala kehney laga kay kiya mein tujhay daeemi zindagi ka darakht aur badshat batlaon kay jo kabhi purani na ho"
        },
        {
            "chapter": 20,
            "verse": 121,
            "text": "Chunacha inn dono ney uss darakht say kuch kha liya pus unn kay satar khul gaye aur bahisht kay pattay apney upper taankney lagay. Adam (alh-e-salam) ney apney rab ki na-farmani ki pus behak gaya"
        },
        {
            "chapter": 20,
            "verse": 122,
            "text": "Phir uss kay rab ney nawaza uss ki toba qabool ki aur uss ki rehnumaee ki"
        },
        {
            "chapter": 20,
            "verse": 123,
            "text": "Farmaya tum dono yahan say utar jao tum aapas mein aik doosray kay dushman ho abb tumharay pass jab kabhi meri taraf say hidayat phonchay to jo meri hidayat ki pairwee keray na to woh behkay ga na takleef mein paray ga"
        },
        {
            "chapter": 20,
            "verse": 124,
            "text": "Aur (haan) jo meri yaad say roo gardani keray ga uss ki zindagi tangi mein rahey gi aur hum ussay baroz qayamat andha ker kay uthayen gay"
        },
        {
            "chapter": 20,
            "verse": 125,
            "text": "Woh kahey ga kay elahee! Mujhay tu ney andha bana ker kiyon uthaya? Halankay mein to dekhta bhalta tha"
        },
        {
            "chapter": 20,
            "verse": 126,
            "text": "(jawab milay ga kay) issi tarah hona chahye tha tu meri aaee hui aayaton ko bhool gaya to aaj tu bhi bhula diya jata hai"
        },
        {
            "chapter": 20,
            "verse": 127,
            "text": "Hum aisa hi badla her uss shaks ko diya kertay hain jo hadd say guzar jaye aur apney rab ki aayaton per eman na laye aur be-shak aakhirat ka azab nihayat hi sakht aur baqi rehney wala hai"
        },
        {
            "chapter": 20,
            "verse": 128,
            "text": "Kiya inn ki rehbari iss baat ney bhi nahi ki kay hum ney inn say pehlay boht si bastiyan halak ker di hain jin kay rehney sehney ki jaga yeh chal phir rahey hain. Yaqeenan iss mein aqal mandon kay liye boht si nishaniyan hain"
        },
        {
            "chapter": 20,
            "verse": 129,
            "text": "Agar teray rab ki baat pehlay hi say muqarrar shuda aur waqt moyyen kerda na hota to issi waqt azab aa chimatta"
        },
        {
            "chapter": 20,
            "verse": 130,
            "text": "Pus inn ki baton per sabar ker aur apney perwerdigar ki tasbeeh aur tareef biyan kerta reh sooraj nikalney say pehlay aur uss kay dobney say pehlay raat kay mukhtalif waqton mein bhi aur din kay hisson mein bhi tasbeeh kerta reh boht mumkin hai kay tu razi ho jaye"
        },
        {
            "chapter": 20,
            "verse": 131,
            "text": "Aur apni nighayen hergiz unn cheezon ki taraf na dorana jo hum ney inn mein say mukhtalif logon ko aaraeesh-e-duniya ki dey rakhi hain takay unhen iss mein aazma ley teray rab ka diya hua hi (boht) behtar aur boht baqi rehney wala hai"
        },
        {
            "chapter": 20,
            "verse": 132,
            "text": "Apney gharaney kay logon per namaz ki takeed rakh aur khud bhi iss per jama reh hum tujh say rozi nahi maangtay bulkay hum khud tujhay rozi detay hain aakhir mein bol bala perhezgari hi ka hai"
        },
        {
            "chapter": 20,
            "verse": 133,
            "text": "Enhon ney kaha kay yeh nabi humaray pass apney perwerdigar ki taraf say koi nishani kiyon nahi laya? Kiya inn kay pass agli kitabon ki wazeh daleel nahi phonchi"
        },
        {
            "chapter": 20,
            "verse": 134,
            "text": "Aur agar hum iss say pehlay hi enehn azab say halak ker detay to yaqeenan yeh keh uthtay kay aey humaray perwerdigar tu ney humaray pass apna rasool kiyon na bheja? Kay hum teri aayaton ki tabeydari kertay iss say pehlay kay hum zaleel-o-ruswa hotay"
        },
        {
            "chapter": 20,
            "verse": 135,
            "text": "Keh dijiye kay her aik anjam ka muntazir hai pus tum bhi intezar mein raho. Abhi abhi qataâ€™an jaan lo gay kay raah-e-raast walay kaun hain aur kaun raah yafta hain"
        },
        {
            "chapter": 21,
            "verse": 1,
            "text": "Logon kay hisab ka waqt qareeb aagaya phir bhi woh bey khabri mein mun pheray huye hain"
        },
        {
            "chapter": 21,
            "verse": 2,
            "text": "Inn kay pass inn kay rab ki taraf say jo bhi naee naee naseehat aati hai issay woh khel kood mein hi suntay hain"
        },
        {
            "chapter": 21,
            "verse": 3,
            "text": "Inn kay dil bilkul ghafil hain aur inn zalimon ney chupkay chupkay sirgoshiyan kin kay woh tum hi jesa insan hai phir kiya waja hai jo tum aankhon dekhtay jadoo mein aajatay ho"
        },
        {
            "chapter": 21,
            "verse": 4,
            "text": "Payghumber ney kaha mera perwerdigar her uss baat ko jo zamin-o-aasman mein hai ba-khoobi janta hai woh boht hi sunnay wala aur jannay wala hai"
        },
        {
            "chapter": 21,
            "verse": 5,
            "text": "Itna hi nahi bulkay yeh to kehtay hain kay yeh quran peraganda khuwabon ka majmooa hai bulkay iss ney az-khud issay ghar liya hai bulkay yeh shaeer hai werna humaray samney yeh koi aisi nishani latay jesay kay aglay payghumber bhejay gaye thay"
        },
        {
            "chapter": 21,
            "verse": 6,
            "text": "Inn say pehlay jitni bastiyan hum ney ujarin sab eman say khali thin. To kiya abb yeh eman layen gay"
        },
        {
            "chapter": 21,
            "verse": 7,
            "text": "Tujh say pehlay bhi jitney payghumber hum ney bhejay sabhi mard thay jin ki taraf hum wahee utartay thay pus tum ehal-e-kitab say pooch lo agar khud tumhen ilm na ho"
        },
        {
            "chapter": 21,
            "verse": 8,
            "text": "Hum ney inn kay aisay jism nahi banaye thay kay woh khana na khayen aur na woh hamesha rehney walay thay"
        },
        {
            "chapter": 21,
            "verse": 9,
            "text": "Phir hum ney unn say kiye huye sab waday sachay kiye unhen aur jin jin ko hum ney chaha nijat ata farmaee aur hadd say nikal janey walon ko gharat ker diya"
        },
        {
            "chapter": 21,
            "verse": 10,
            "text": "Yaqeenan hum ney tumhari janib kitab nazil farmaee hai jiss mein tumharay liye zikar hai kiya phir bhi tum aqal nahi rakhtay"
        },
        {
            "chapter": 21,
            "verse": 11,
            "text": "Aure boht si bastiyan hum ney tabah ker din jo zalim thin aur unn kay baad hum ney doosri qom ko peda ker diya"
        },
        {
            "chapter": 21,
            "verse": 12,
            "text": "Jab unhon ney humaray azab ka ehsas ker liya to lagay uss say bhagney"
        },
        {
            "chapter": 21,
            "verse": 13,
            "text": "Bhag dor na kero aur jahan tumhen aasoodgi di gaee thi wahin wapis loto aur apney makanaat ki taraf jao takay tum say sawal to ker liya jaye"
        },
        {
            "chapter": 21,
            "verse": 14,
            "text": "Kehney lagay haaye humari kharabi! Be-shak hum zalim thay"
        },
        {
            "chapter": 21,
            "verse": 15,
            "text": "Phir to unn ka yehi qol raha yahan tak kay hum ney unhen jarr say kati hui kheti aur bujhi pari aag (ki tarah) ker diya"
        },
        {
            "chapter": 21,
            "verse": 16,
            "text": "Hum ney aasman-o-zamin aur inn kay darmiyan ki cheezon ko kheltay huye nahi banaya"
        },
        {
            "chapter": 21,
            "verse": 17,
            "text": "Agar hum yun hi khel tamashay ka irada kertay to to ussay apnay pass say hi bana letay agar hum kerney walay hi hotay"
        },
        {
            "chapter": 21,
            "verse": 18,
            "text": "Bulkay hum sach ko jhoot per phenk maartay hain pus sach jhoot ka sir tor deta hai aur woh ussi waqt nabood ho jata hai tum jo baten banatay ho woh tumharay liye baees-e-kharabi hain"
        },
        {
            "chapter": 21,
            "verse": 19,
            "text": "Aasmano aur zamin mein jo hai ussi Allah ka hai aur jo uss kay pass hain woh uss ki ibadat say na sirkashi kertay hain aur na thaktay hain"
        },
        {
            "chapter": 21,
            "verse": 20,
            "text": "Woh din raat tasbeeh biyan kertay hain aur zara si bhi susti nahi kertay"
        },
        {
            "chapter": 21,
            "verse": 21,
            "text": "Kiya inn logon ney zamin (ki makhlooqaat mein) say jinhen mabood bana rakha hai woh zinda ker detay hain"
        },
        {
            "chapter": 21,
            "verse": 22,
            "text": "Agar aasman-o-zamin mein siwaye Allah Taalaa kay aur bhi mabood hotay to yeh dono darhum barhum ho jatay pus Allah Taalaa arsh ka rab her uss wasf say pak hai jo yeh mushrik biyan kertay hain"
        },
        {
            "chapter": 21,
            "verse": 23,
            "text": "Woh apney kaamon key liye (kissi kay aagay) jawab deh nahi aur sab (uss kay aagay) jawab deh hain"
        },
        {
            "chapter": 21,
            "verse": 24,
            "text": "Kiya inn logon ney Allah kay siwa aur mabood bana rakhay hain inn say keh do laao apni daleel paish kero. Yeh hain meray sath walon ki kitab aur mujh say aglon ki daleel. Baat yeh hain kay inn mein kay aksar log haq ko nahi jantay issi waja say mun moray huye hain"
        },
        {
            "chapter": 21,
            "verse": 25,
            "text": "Tujh say pehlay bhi jo rasool hum ney bheja uss ki taraf yehi wahee nazil farmaee kay meray siwa koi mabood bar-haq nahi pus tum sab meri hi ibadat kero"
        },
        {
            "chapter": 21,
            "verse": 26,
            "text": "(Mushrik log) kehtay hain kay rehman aulad wala hai (ghalat hai) uss ki zaat pak hai bulkay woh sab uss kay ba-izzat banday hain"
        },
        {
            "chapter": 21,
            "verse": 27,
            "text": "Kiss baat mein Allah per paish dasti nahi kertay bulkay uss kay farmaan per kaar band hain"
        },
        {
            "chapter": 21,
            "verse": 28,
            "text": "Woh inn kay aagay peechay kay tamam umoor say waqif hai woh kissi ki bhi sifarish nahi kertay ba-juz unn kay jin say Allah khush ho woh to khud haibat-e-elahee say larzan-o-tarsan hain"
        },
        {
            "chapter": 21,
            "verse": 29,
            "text": "Inn mein say agar koi bhi keh day kay Allah kay siwa mein laeeq-e-ibadat hun to hum ussay dozakh ki saza den hum zalimon ko issi tarah saza detay hain"
        },
        {
            "chapter": 21,
            "verse": 30,
            "text": "Kiya kafir logon ney yeh nahi dekha kay aasman-o-zamin ba-hum milay julay thay phir hum ney unhen juda kiya aur her zinda cheez ko hum ney pani say peda kiya kiya yeh log phir bhi eman nahi latay"
        },
        {
            "chapter": 21,
            "verse": 31,
            "text": "Aur hum ney zamin mein pahar bana diye takay woh makhlooq ko hila na sakay aur hum ney iss mein kushada raahen bana den takay woh raasta hasil keren"
        },
        {
            "chapter": 21,
            "verse": 32,
            "text": "Aasman ko mehfooz chat bhi hum ney hi banaya hai. Lekin log iss ki qudrat kay namoono per dehan hi nahi dhartay"
        },
        {
            "chapter": 21,
            "verse": 33,
            "text": "Wohi Allah hai jiss ney raat aur din aur sooraj aur chand ko peda kiya hai. Inn mein say her aik apney apney madaar mein tertay phirtay hain"
        },
        {
            "chapter": 21,
            "verse": 34,
            "text": "Aap say pehlay kissi insan ko bhi hum ney hameshgi nahi di kiya agar aap marr gaye to woh hamesha kay liye reh jayen gay"
        },
        {
            "chapter": 21,
            "verse": 35,
            "text": "Her jaandaar mot ka maza chakhney wala hai. Hum ba-tareeq imtehan tum say her aik ko buraee bhalaee mein mubtila kertay hain aur tum sab humari hi taraf lotaye jaogay"
        },
        {
            "chapter": 21,
            "verse": 36,
            "text": "Yeh munkireen tujhay jab bhi dekhtay hain to tumhara mazaq hi uratay hain kay kiya yehi woh hai jo tumharay maboodon ka zikar buraee say kerta hai aur woh khud hi rehman ki yaad kay bilkul hi munkir hain"
        },
        {
            "chapter": 21,
            "verse": 37,
            "text": "Insan jald baaz makhlooq hai. Mein tumhen apni nishaniyan abhi abhi dikhaoon ga tum mujh say jald baazi na kero"
        },
        {
            "chapter": 21,
            "verse": 38,
            "text": "Kehtay hain kay agar sachay ho to bata do kay yeh wada kab hai"
        },
        {
            "chapter": 21,
            "verse": 39,
            "text": "Kaash! Yeh kafir jantay kay uss waqt na to yeh kafir aag ko apney chehron say hata saken gay aur na apni peethon say aur na unn ki madad ki jayegi"
        },
        {
            "chapter": 21,
            "verse": 40,
            "text": "(Haan haan!) waday ki ghari unn kay pass achanak aajayegi aur enhen hakka bakka ker dey gi phir na to yeh log ussay taal saken gay aur na zara si mohlat diye jayengay"
        },
        {
            "chapter": 21,
            "verse": 41,
            "text": "Aur tujh say pehlay rasoolon kay sath bhi hansi mazaq kiya gaya pus hansi kerney walon ko hi uss cheez ney gher liya jiss ki woh hansi uratay thay"
        },
        {
            "chapter": 21,
            "verse": 42,
            "text": "Inn say poochiye kay rehman say din aur raat tumhari hifazat kaun ker sakta hai? Baat yeh hai kay yeh log apnay rab kay zikar say phiray huye hain"
        },
        {
            "chapter": 21,
            "verse": 43,
            "text": "Kiya humaray siwa inn kay aur mabood hain jo enhen musibaton say bacha len. Koi bhi khud apni madad ki taqat nahi rakhta aur na koi humari taraf say rafaqat diya jata hai"
        },
        {
            "chapter": 21,
            "verse": 44,
            "text": "Bulkay hum ney enhen aur inn kay baap dadon ko zindagi kay saro saman diye yahan tak kay unn ki muddat-e-umar guzar gaee. Kiya woh nahi dekhtay kay hum zamin ko iss kay kinaron say ghatatay chalay aarahey hain abb kiya wohi ghalib hain?keh dijiye! Mein to tumhen Allah ki wahee kay zariye aagah ker raha hun magar behray log baat nahi suntay jabkay unhen aagah kiya jaye"
        },
        {
            "chapter": 21,
            "verse": 45,
            "text": "Keh dijiye! Mein to tumhen Allah ki wahee kay zariye aagah ker raha hun magar behray log baat nahi suntay jabkay unhen aagah kiya jaye"
        },
        {
            "chapter": 21,
            "verse": 46,
            "text": "Agar enhen teray rab kay kissi azab ka jhonka bhi lag jaye to pukar uthen kay haye humari bad-bakhti! Yeqeenan hum gunehgar thay"
        },
        {
            "chapter": 21,
            "verse": 47,
            "text": "Qayamat kay din hum darmiyan mein laa rakhen gay theek theek tolney wali tarazoo ko. Phir kissi per kuch bhi zulm na kiya jayega. Aur agar aik raaee kay daney kay barabar bhi amal hoga hum ussay laa hazir keren gay aur hum kafi hain hisab kerney walay"
        },
        {
            "chapter": 21,
            "verse": 48,
            "text": "Yeh bilkul sach hai kay hum ney musa-o-haroon ko faislay kerney wali noorani aur perhezgaron kay liye waaz-o-naseehat wali kitab ata farmaee hai"
        },
        {
            "chapter": 21,
            "verse": 49,
            "text": "Woh log jo apney rab say bin dekhay khof khatay hain aur qayamat (kay tasawwur) say kaanptay rehtay hain"
        },
        {
            "chapter": 21,
            "verse": 50,
            "text": "Aur yeh naseehat-o-barkat wala quran bhi humin ney nazil farmaya hai kiya phir bhi tum iss kay munkir ho"
        },
        {
            "chapter": 21,
            "verse": 51,
            "text": "Yaqeenan hum ney iss say pehlay ibrahim ko iss ki samajh boojh bakhshi thi aur hum iss kay ehwaal say ba-khoobi waqif thay"
        },
        {
            "chapter": 21,
            "verse": 52,
            "text": "Jabkay uss ney apney baap say aur pani qom say kaha kay yeh moortiyan jin kay tum mujawar bann bethay ho kiya hain"
        },
        {
            "chapter": 21,
            "verse": 53,
            "text": "Sab ney jawab diya kay hum ney apnay baap dada ko enhi ki ibadat kertay huye paya"
        },
        {
            "chapter": 21,
            "verse": 54,
            "text": "Aap ney farmaya! Phir to tum aur tumharay baap dada sabhi yaqeenan khulli gumrahi mein mubtila rahey"
        },
        {
            "chapter": 21,
            "verse": 55,
            "text": "Kehnay lagay kiya aap humaray pass sach much haq laye hain ya yun hi mazaq ker rahey hain"
        },
        {
            "chapter": 21,
            "verse": 56,
            "text": "Aap ney farmaya nahi dar-haqeeqat tum sab ka perwerdigar to woh hai jo aasmano aur zamin ka malik hai jiss ney unehn peda kiya hai mein to issi baat ka gawah aur qaeel hun"
        },
        {
            "chapter": 21,
            "verse": 57,
            "text": "Aur Allah ki qasam mein tumharay inn maboodon kay sath jab tum alehda peeth pher ker chal do gay aik chaal chalon ga"
        },
        {
            "chapter": 21,
            "verse": 58,
            "text": "Pus uss ney unn sab kay tukray tukray ker diye haan sirf baray butt ko chor diya yeh bhi iss liye kay woh sab uss ki taraf hi loten"
        },
        {
            "chapter": 21,
            "verse": 59,
            "text": "Kehney lagay kay humaray khudaon kay sath yeh kiss ney kiya? Aisa shaks to yaqeenan zalimon mein say hai"
        },
        {
            "chapter": 21,
            "verse": 60,
            "text": "Bolay hum ney aik no-jawan ko innk a tazkara kertay huye suna tha jissay ibrahim (alh-e-salam) kaha jata hai"
        },
        {
            "chapter": 21,
            "verse": 61,
            "text": "Sab ney kaha acha ussay majmay mein logon ki nigahon kay samney lao takay sab dekhen"
        },
        {
            "chapter": 21,
            "verse": 62,
            "text": "Kehnay lagay! Aey ibrahim (alh-e-salam) kiya tu ney hi humaray khudaon kay sath yeh harkat ki hai"
        },
        {
            "chapter": 21,
            "verse": 63,
            "text": "Aap ney jawab diya bulkay iss kaam ko inn kay baray ney kiya hai tum apney khudaon say hi pooch lo agar yeh boltay chaltay hon"
        },
        {
            "chapter": 21,
            "verse": 64,
            "text": "Pus yeh log apney dilon mein qaeel hogaye aur kehney lagay waqaee zalim to tum hi ho"
        },
        {
            "chapter": 21,
            "verse": 65,
            "text": "Phir apney saron kay bal ondhay hogaye (aur kehnay lagay kay) yeh to tujhay bhi maloom hai kay yeh bolney chaalney walay nahi"
        },
        {
            "chapter": 21,
            "verse": 66,
            "text": "Allah kay khalil ney ussi waqt farmaya afsos! Kiya tum Allah kay ilawa unn ki ibadat kertay ho jo na tumhen kuch bhi nafa phoncha saken na nuksan"
        },
        {
            "chapter": 21,
            "verse": 67,
            "text": "Tuff hai tum per aur inn per jin ki tum Allah kay siwa ibadat kertay ho. Kiya tumhen itni si aqal bhi nahi"
        },
        {
            "chapter": 21,
            "verse": 68,
            "text": "Kehney lagay issay jala do aur apney khudaon ki madad kero agar tumhen kuch kerna hi hai"
        },
        {
            "chapter": 21,
            "verse": 69,
            "text": "Hum ney farma diya aey aag! Tu thandi parr jaa aur ibrahim (alh-e-salam) kay liye salamti (aur aaram ki cheez) bann jaa"
        },
        {
            "chapter": 21,
            "verse": 70,
            "text": "Go unhon ney ibrahim (alh-e-salam) ka bura chaha lekin hum ney unhen nakaam bana diya"
        },
        {
            "chapter": 21,
            "verse": 71,
            "text": "Aur hum ibrahim aur loot ko bacha ker uss zamin ki taraf ley chalay jiss mein hum ney tamam jahan walon kay liye barkat rakhi thi"
        },
        {
            "chapter": 21,
            "verse": 72,
            "text": "Aur hum ney ussay ishaq ata farmaya aur yaqoob iss per mazeed. Aur her aik ko hum ney saleh banaya"
        },
        {
            "chapter": 21,
            "verse": 73,
            "text": "Aur hum ney unehn paishwa bana diya kay humaray hukum say logon ki rehbari keren aur hum ney unn ki taraf nek kaamon kay kerney aur namazon kay qaeem rakhney aur zakat denay ki wahee (talqeen) ki aur woh sab kay sab humaray ibadat guzaar banday thay"
        },
        {
            "chapter": 21,
            "verse": 74,
            "text": "Hum ney loot (alh-e-salam) ko bhi hukum aur ilm diya aur ussay uss basti say nijat di jahan kay log ganday kaamon mein mubtila thay. Aur thay bhi woh bad-tareen gunehgaar"
        },
        {
            "chapter": 21,
            "verse": 75,
            "text": "Aur hum ney loot (alh-e-salam) ko apni rehmat mein dakhil ker liya bey shak woh neko kaar logon mein say tha"
        },
        {
            "chapter": 21,
            "verse": 76,
            "text": "Nooh kay uss waqt ko yaad kijiye jabkay uss ney iss say pehlay dua ki hum ney uss ki dua qabool farmaee aur ussay aur uss kay ghar walon ko baray karb say nijat di"
        },
        {
            "chapter": 21,
            "verse": 77,
            "text": "Aur jo log humari aayaton ko jhutla rahey thay unn kay muqablay mein hum ney uss ki madad ki yaqeenan woh buray log thay pus hum ney unn sab ko dobo diya"
        },
        {
            "chapter": 21,
            "verse": 78,
            "text": "Aur dawood (alh-e-salam) aur suleman (alh-e-salam) ko yaad kijiye jabkay woh khet kay moamlay mein faisla ker rahey thay kay kuch logon ki bakriyan raat ko iss mein char chug gaee thin aur unn kay faislay mein hum mojood thay"
        },
        {
            "chapter": 21,
            "verse": 79,
            "text": "Hum ney iss ka sahih faisla suleman ko samjha diya. Haan her aik ko hum ney hukum-o-ilm dey rakha tha aur dawood kay tabey hum ney pahar ker diye thay jo tasbeeh kertay thay aur parind bhi. Hum kerney walay hi thay"
        },
        {
            "chapter": 21,
            "verse": 80,
            "text": "Aur hum ney ussay tumharay liye libaas bananey ki kaari gari sikhaee takay laraee kay zarar say tumhara bachao ho. Kiya tum shukar guzar bano gay"
        },
        {
            "chapter": 21,
            "verse": 81,
            "text": "Hum ney tund-o-tez hawa ko suleman (alh-e-salam) kay tabey ker diya jo uss kay farmaan kay mutabiq uss zamin ki taraf chalti thi jahan hum ney barkat dey rakhi thi aur hum her cheez say ba-khabar aur dana hain"
        },
        {
            "chapter": 21,
            "verse": 82,
            "text": "Issi tarah say boht say shayateen bhi hum ney uss kay tabey kiye thay jo uss kay farmaan say ghotay lagatay thay aur iss kay siwa bhi boht say kaam kiya kertay thay inn kay nigehbaan hum hi thay"
        },
        {
            "chapter": 21,
            "verse": 83,
            "text": "Ayub (alh-e-salam) ki uss halat ko yaad kero jabkay uss ney apney perwerdigar ko pukara kay mujhay yeh beemari lag gaee hai aur tu reham kerney walon say ziyada reham kerney wala hai"
        },
        {
            "chapter": 21,
            "verse": 84,
            "text": "To hum ney uss ki sunn li aur jo dukh unhen tha ussay door ker diya aur uss ko ehal-o-ayaal ata farmaye bulkay unn kay sath waisay hi aur apni khaas meharbaani say takay sachay bandon kay liye sabab naseehat ho"
        },
        {
            "chapter": 21,
            "verse": 85,
            "text": "Aur ismail (alh-e-salam) aur idris (alh-e-salam) aur zulkifl (alh-e-salam) yeh sab sabir log thay"
        },
        {
            "chapter": 21,
            "verse": 86,
            "text": "Hum ney unhen apni rehmat mein dakhil ker liya. Yeh sab log nek thay"
        },
        {
            "chapter": 21,
            "verse": 87,
            "text": "Machli walay (hazrat younus alh-e-salam) ko yaad kero! Jabkay woh gussay say chal diya aur khayal kiya kay hum ussay na pakar saken gay. Bil-aakhir woh andheron kay andar say pukar utha kay elahee teray siwa koi mabood nahi tu pak hai be-shak mein zalimon mein say tha"
        },
        {
            "chapter": 21,
            "verse": 88,
            "text": "To hum ney uss ki pukar sunn li aur ussay ghum say nijat dey di aur hum eman walon ko issi tarah bacha liya kertay hain"
        },
        {
            "chapter": 21,
            "verse": 89,
            "text": "Aur zakariya (alh-e-salam) ko yaad kero jab uss ney apney rab say dua ki aey meray perwerdigar! Mujhay tanah na chor tu sab say behtar waris hai"
        },
        {
            "chapter": 21,
            "verse": 90,
            "text": "Hum ney uss ki dua ko qabool farma ker ussay yahya (alh-e-salam) ata farmaya aur unn ki biwi ko unn kay liye durust ker diya. Yeh buzrug log nek kaamon ki taraf jaldi kiya kertay thay aur humen lalach tama aur darr khof say pukartay thay. Aur humaray samney aajzi kerney walay thay"
        },
        {
            "chapter": 21,
            "verse": 91,
            "text": "Aur woh pak daman bibi jis ney apni asmat ki hifazat ki hum ney uss kay andar apni rooh say phoonk di aur khud unhen aur unn kay larkay ko tamam jahan kay liye nishani bana diya"
        },
        {
            "chapter": 21,
            "verse": 92,
            "text": "Yeh tumhari ummat hai jo haqeeqat mein aik hi ummat hai aur mein tum sab ka perwerdigar hun pus tum meri hi ibadat kero"
        },
        {
            "chapter": 21,
            "verse": 93,
            "text": "Magar logon ney aapas mein apney deen mein firqa bandiyan ker len sab kay sab humari hi taraf lotney walay hain"
        },
        {
            "chapter": 21,
            "verse": 94,
            "text": "Phir jo bhi nek kaam keray aur woh momin (bhi) ho to uss ki kosish ki bey qadri nahi ki jayegi. Hum to iss kay likhney walay hain"
        },
        {
            "chapter": 21,
            "verse": 95,
            "text": "Aur jis basti ko hum ney halak ker diya uss per lazim hai kay wahan kay log palat ker nahi aayen gay"
        },
        {
            "chapter": 21,
            "verse": 96,
            "text": "Yahan tak kay yajooj aur majooj khol diye jayen gay aur woh her bulandi say dortay huye aayen gay"
        },
        {
            "chapter": 21,
            "verse": 97,
            "text": "Aur sacha wada qareeb aa lagay ga uss waqt kafirion ki nigahen phati ki phati reh jayen gi kay haye afsos! Hum iss haal say ghafil thay bulkay fil-waqey hum qusoor waar thay"
        },
        {
            "chapter": 21,
            "verse": 98,
            "text": "Tum aur Allah kay siwa jin jin ki tum ibadat kertay ho sab dozakh ka endhan bano gay tum sab dozakh mein janey walay ho"
        },
        {
            "chapter": 21,
            "verse": 99,
            "text": "Agar yeh (sachay) mabood hotay to jahannum mein dakhil na hotay aur sab kay sab ussi mein hamesha rehnay walay hain"
        },
        {
            "chapter": 21,
            "verse": 100,
            "text": "Aur woh wahan chilla reahey hongay aur wahan kuch bhi na sunn saken gay"
        },
        {
            "chapter": 21,
            "verse": 101,
            "text": "Albatta bey-shak jin kay liye humari taraf say neki pehlay hi ther chuki hai. Woh sab jahannum say door hi rakhay jayen gay"
        },
        {
            "chapter": 21,
            "verse": 102,
            "text": "Woh to dozakh ki aahat tak na sunen gay aur pani mann bhati cheezon mein hamesha rehney walay hongay"
        },
        {
            "chapter": 21,
            "verse": 103,
            "text": "Woh bari ghabrahat (bhi) unhen ghumgeen na ker sakay gi aur farishtay unhen hathon haath len gay kay yehi tumhara woh din hai jiss kay tum wada diye jatay rahey"
        },
        {
            "chapter": 21,
            "verse": 104,
            "text": "Jiss din hum aasman ko yun lapet len gay jaisay toomaar mein auraaq lapet diye jatay hain jaisay kay hum ney awwal dafa pedaeesh ki thi issi tarah doobara keren gay. Yeh humarayu zimmay wada hai aur hum issay zaroor ker kay (hi) rahen gay"
        },
        {
            "chapter": 21,
            "verse": 105,
            "text": "Hum zaboor mein pind-o-naseehat kay baad yeh likh chukay hain kay zamin kay waris meray nek banday (hi) hongay"
        },
        {
            "chapter": 21,
            "verse": 106,
            "text": "Ibadat guzaar bandon kay liye to iss mein aik bara payghaam hai"
        },
        {
            "chapter": 21,
            "verse": 107,
            "text": "Aur hum ney aap ko tamam jahan walon kay rehmat bana ker hi bheja hai"
        },
        {
            "chapter": 21,
            "verse": 108,
            "text": "Keh dijiye! Meray pass to pus wahee ki jati hai kay tum sab ka mabood aik hi hai to kiya tum bhi uss ki farmanbardaari kerney walay ho"
        },
        {
            "chapter": 21,
            "verse": 109,
            "text": "Phir agar yeh mun mor len to keh dijiye kay mein ney tumhen yaksan tor per khabardaar ker diya hai. Mujhay ilm nahi kay jiss ka wada tum say kiya jaraha hai woh qareeb hai ya door"
        },
        {
            "chapter": 21,
            "verse": 110,
            "text": "Albatta Allah Taalaa to khulli aur zahir baat ko bhi janta hai aur jo tum chupatay ho ussay bhi janta hai"
        },
        {
            "chapter": 21,
            "verse": 111,
            "text": "Mujhay iss ka bhi ilm nahi mumkin hai yeh tumhari aazmaeesh ho aur aik muqarrara waqt tak ka faeeda (phonchana) hai"
        },
        {
            "chapter": 21,
            "verse": 112,
            "text": "Khud nabi ney kaha aey rab! Insaf kay sath faisla farma aur humara rab bara meharbaan hai jiss say madad talab ki jati hai unn baaton per jo tum biyan kertay ho"
        },
        {
            "chapter": 22,
            "verse": 1,
            "text": "Logo! Apnay perwerdigar say daro! Bilshuba qayamat ka zalzala boht hi bari cheez hai"
        },
        {
            "chapter": 22,
            "verse": 2,
            "text": "Jiss din tum ussay dekh lo gay her doodh pilaney wali apnay doodh peetay bachay ko bhool jayegi aur tamam hamal waliyon kay hamal girr jayen gay aur tu dekhay ga kay log madhosh dikhaee den gay halankay dar-haqeeqat who matwalay na hongay lekin Allah ka azab bara hi sakht hai"
        },
        {
            "chapter": 22,
            "verse": 3,
            "text": "Baaz log Allah kay baray mein batein banatay hain aur woh bhi bey ilmi kay sath aur her sirkash shetan ki pairwee kertay hain"
        },
        {
            "chapter": 22,
            "verse": 4,
            "text": "Jiss per (qazay-e-elahee) likh di gaee hai kay jo koi uss ki rafaqat keray ga woh ussay gumrah ker dey ga aur ussay aag kay azab ki taraf ley jayeg"
        },
        {
            "chapter": 22,
            "verse": 5,
            "text": "Logo agar tumhen marney kay baad ji uthney mein shak hai to socho hum ney tumhen mitti say peda kiya phir nutfay say phir khoon basta say phir gosht kay lothray say jo soorat diya gaya tha aur bey naqsha tha. Yeh hum tum per zahir ker detay hain aur hum jissay chahayen aik thehraye huye waqt tak reham-e-madir mein rakhtay hain phir tumhen bachpan ki halat mein duniya mein latay hain phir takay tum apni poori jawani ko phoncho tum mein say baaz to woh hain jo fot ker liye jatay hain aur baaz bey gharz umar ki taraf phir say lota diye jatay hain kay woh aik cheez say ba-khabar honey kay baad phir bey khabar hojaye. Tu dekhta hai kay zamin (banjar aur) khusk hai phir jab hum uss per barishen barsatay hain to woh ubharti hai aur phoolti hai aur her qisam ki ronaq daar nabataat ugati hai"
        },
        {
            "chapter": 22,
            "verse": 6,
            "text": "Yeh iss liye kay Allah hi haq hai aur wohi murdon ko jilata hai aur woh her her cheez per qudrat rakhney wala hai"
        },
        {
            "chapter": 22,
            "verse": 7,
            "text": "Aur yeh kay qayamat qataâ€™an aaney wali hai jiss mein koi shak-o-shuba nahi aur yaqeenan Allah Taalaa qabron walon ko doobara zinda farmaye ga"
        },
        {
            "chapter": 22,
            "verse": 8,
            "text": "Baaz log Allah kay baray mein baghari ilm kay aur baghair hidayat kay aur baghair roshan kitab kay jhagartay hain"
        },
        {
            "chapter": 22,
            "verse": 9,
            "text": "Jo apni pehloo morney wala bann ker iss liye kay Allah ki raah say behka dey ussay duniya mein bhi ruswaee hogi aur qayamat kay din bhi hum ussay jahannum mein jalney ka azab chakhayen gay"
        },
        {
            "chapter": 22,
            "verse": 10,
            "text": "Yeh unn aemaal ki waja say hai jo teray hathon ney aagay bhej rakhay thay. Yaqeen mano kay Allah Taalaa apnay bando per zulm kerney wala nahi"
        },
        {
            "chapter": 22,
            "verse": 11,
            "text": "Baaz log aisay bhi hain kay aik kinaray per (kharay) ho ker Allah ki ibadat kertay hain. Agar koi nafa mill gaya to dilchaspi leney lagtay hain aur agar koi aafat aagaee to ussi waqt mun pher letay hain enhon ney dono jahan ka nuksan utha liya. Waqaee yeh khulla nuksan hai"
        },
        {
            "chapter": 22,
            "verse": 12,
            "text": "Allah kay siwa unhen pukara kertay hain jo na unhen nuksan phoncha saken na nafa. Yehi to door daraz ki gumrahi hai"
        },
        {
            "chapter": 22,
            "verse": 13,
            "text": "Ussay pukartay hain jiss ka nuksan uss kay nafay say ziyada qareeb hai yaqeenan buray wali hain aur buray sathi"
        },
        {
            "chapter": 22,
            "verse": 14,
            "text": "eman aur nek aemaal walon ko Allah Taalaa lehren leti hui nehron wali jannaton mein ley jaye ga. Allah jo irada keray ussay ker kay rehta hai"
        },
        {
            "chapter": 22,
            "verse": 15,
            "text": "Jiss ka yeh khayal ho kay Allah Taalaa apnay rasool ki madad dono jahan mein na keray ga woh unchaee per aik rassa bandh ker (apnay halaq mein phanda daal ker apna gala ghont ley) phir dekh ley kay uss ki chalakkiyon say woh baat hat jati hai jo ussay tarpa rahi hai"
        },
        {
            "chapter": 22,
            "verse": 16,
            "text": "Hum ney issi tarah iss quran ko wazeh aayaton mein utara hai. Jissay Allah chahaye hidayat naseeb farmata hai"
        },
        {
            "chapter": 22,
            "verse": 17,
            "text": "Be-shak ehal-e-emaan aur yahoodi aur saabi aur nasrani aur majoosi aur mushtikeen inn sab kay darmiyan qayamat kay din khud Allah Taalaa faislay ker dey ga Allah Taalaa her her cheez per gawah hai"
        },
        {
            "chapter": 22,
            "verse": 18,
            "text": "Kiya tu nahi dekh raha kay Allah kay samney sajday mein hain sab aasmano walay aur sab zamino walay aur sooraj aur chand aur sitaray aur pahar aur darakht aur janwar aur boht say insan bhi. Haan boht say woh bhi hain jin per azab ka maqoola sabit ho chuka hai jisay rab zaleel ker dey ussay koi izzat deney wala nahi Allah jo chahata hai kerta hai"
        },
        {
            "chapter": 22,
            "verse": 19,
            "text": "Yeh dono apnay rab kay baray mein ikhtilaf kerney walay hain pus kafiron kay liye to aag kay kapray beywant ker katay jayen gay aur unn kay siron kay upper say sakht kholta hua pani bahaya jayega"
        },
        {
            "chapter": 22,
            "verse": 20,
            "text": "Jiss say unn kay pet ki sab cheezen aur khalen gala di jayen gi"
        },
        {
            "chapter": 22,
            "verse": 21,
            "text": "Aur unn ki saza kay liye lohay kay hathoray hain"
        },
        {
            "chapter": 22,
            "verse": 22,
            "text": "Yeh jab bhi wahan kay ghum say nikal bhagney ka irada keren gay wahin lota diye jayen gay aur (kaha jayega) jalney ka azab chakho"
        },
        {
            "chapter": 22,
            "verse": 23,
            "text": "eman walon aur nek kaam walon ko Allah Taalaa inn jannaton mein ley jayega jin kay darakhton talay say nehren lehren ley rahi hain jahan woh soney kay kanggan pehnaye jayen gay aur sachay moti bhi. Wahan unn ka libas khlis resham hoga"
        },
        {
            "chapter": 22,
            "verse": 24,
            "text": "Unn ko pakeeza baat ki rehnumaee kerdi gaee aur qabil-e-sadd tareef raah ki rehnumee kerdi gaee"
        },
        {
            "chapter": 22,
            "verse": 25,
            "text": "Jin logon ney kufur kiya aur Allah ki raah rokney lagay aur uss hurmat wali masjid say bhi jissay hum ney tamam logon kay liye masavi ker diya hai wahin kay rehney walay hon ya bahir kay hon jo bhi zulm kay sath wahan ilhaad ka irada keray hum ussay dard-naak azab chakhayen gay"
        },
        {
            "chapter": 22,
            "verse": 26,
            "text": "Aur jabkay hum ney ibrahim (alh-e-salam) ko kaba kay makan ki jagah muqarrar kerdi iss shart per kay meray sath kissi ko shareek na kerna aur meray ghar ko tawaf qayam rukoo sajda kerney walon kay liye pak saaf rakhna"
        },
        {
            "chapter": 22,
            "verse": 27,
            "text": "Aur logon mein hajj ki manadi ker dey log teray pass paa piyada bhi aayen gay aur dublay patley oonton per bhi door daraz ki tamam rahon say aayen gay"
        },
        {
            "chapter": 22,
            "verse": 28,
            "text": "Apnay faeeday hasil kerney ko aajyen aur unn muqarrara dino mein Allah ka naam yaad keren unn chopayon per jo paltoo hain pus tum aap bhi khao aur bhookay faqeeron ko bhi khilao"
        },
        {
            "chapter": 22,
            "verse": 29,
            "text": "Phir woh apna mail kuchail door keren aur apni nazren poori keren aur Allah kay qadeem ghar ka tawaf keren"
        },
        {
            "chapter": 22,
            "verse": 30,
            "text": "Yeh hai aur jo koi Allah ki hurmaton ki tazeem keray uss kay apnay liye uss kay rab kay pass behtari hai. Aur tumharay liye chopaye janwar halal ker diya gaye ba-juz unn kay jo tumharay samney biyan kiye gaye hain pus tumhen buton ki gandagi say bachtay rehna chahiye aur jhooti baat say bhi perhez kerna chahiye"
        },
        {
            "chapter": 22,
            "verse": 31,
            "text": "Allah ki toheed ko mantay huye uss kay sath kissi ko shareek na kertay huye. Suno! Allah kay sath shareek kerney wala goya aasman say gir para abb ya to ussay parinday uchak ley jayen gay ya hawa kissi door daraz ki jagah per phenk dey gi"
        },
        {
            "chapter": 22,
            "verse": 32,
            "text": "Yeh sunn liya abb aur suno! Allah ki nishaniyon ki jo izzat-o-hurmat keray uss kay dil ki perhezgari ki waja say yeh hai"
        },
        {
            "chapter": 22,
            "verse": 33,
            "text": "Inn mein tumharay liye aik muqarrara waqt tak faeeda hai phir inn kay halal honey ki jagah khan-e-kaaba hai"
        },
        {
            "chapter": 22,
            "verse": 34,
            "text": "Aur her ummat kay liye hum ney qurbani kay tareeqay muqarrar farmaye hain takay woh inn chopaye janwaron per Allah ka naam len jo Allah ney unhen dey rakhay hain. Samajh lo kay tum sab ka mabood-e-bar haq sirf aik hi hai tum ussi kay tabey farmaan ho jao aajzi kerney walon ko khuskhabri suna dijiye"
        },
        {
            "chapter": 22,
            "verse": 35,
            "text": "Unhen kay jab Allah ka zikar kiya jaye unn kay dil tharra jatay hain unhen jo buraee phonchay uss per sabar kertay hain namaz qaeem kerney walay hain aur jo kuch hum ney unhen dey rakha hai woh uss mein say bhi detay rehtay hain"
        },
        {
            "chapter": 22,
            "verse": 36,
            "text": "Qurbani kay oont hum ney tumharay liye Allah Taalaa ki nishaniyan muqarrar ker di hain inn mein tumhen nafa hai. Pus unhen khara ker kay unn per Allah ka naam lo phir jab unn kay pehloo zamin say lag jayen ussay (khud bhi) khao aur miskeen sawal say rukney walon aur sawal kerney walon ko bhi khilao issi tarah hum ney chopayon ko tumharay ma-tehat ker diya hai kay tum shukar guzari kero"
        },
        {
            "chapter": 22,
            "verse": 37,
            "text": "Allah Taalaa ko qurbaniyon kay gosht nahi phonchtay na unn kay khoon bulkay ussay to tumharay dil ki perhezgari phonchti hai. Issi tarah Allah ney inn janwaron ko tumhara mutee ker diya hai kay tum uss ki rehnumaee kay shuriye mein uss ki baraiyan biyan kero aur nek logon ko khuskhabri suna dijiye"
        },
        {
            "chapter": 22,
            "verse": 38,
            "text": "Sunn rakho! Yaqeenan sachay momino kay duhmano ko khud Allah Taalaa hata deta hai. Koi khayanat kerney wala na shukra Allah Taalaa ko hergiz pasand nahi"
        },
        {
            "chapter": 22,
            "verse": 39,
            "text": "Jin (musalmano) say (kafir) jang ker rahey hain unhen bhi muqablay ki ijazat di jati hai kiyon kay woh mazloom hain. Be-shak unn ki madad per Allah qadir hai"
        },
        {
            "chapter": 22,
            "verse": 40,
            "text": "Yeh woh hain jinhen na-haq apnay gharon say nikala gaya sirf unn kay iss qol per ker humara perwerdigar faqat Allah hai. Agar Allah Taalaa logon ko aapas mein aik doosray say na hatata rehta to ibadat khaney aur girjay aur masjiden aur yahoodiyon kay maabad aur woh masjiden bhi dha di jaten jahan Allah ka naam ba-kasrat liya jata hai. Jo Allah ki madad keray ga Allah bhi zaroor uss ki madad keray ga. Be-shak Allah Taalaa bari qooaton wala baray ghalbay wala hai"
        },
        {
            "chapter": 22,
            "verse": 41,
            "text": "Yeh woh log hain kay agar hum zamin mein inn kay paaon jama den to yeh poori pabandi say namazen qaeem keren aur zakaten den aur achay kaamon ka hukum keren aur burray kaamon say mana keren. Tamam kaamon ka anjam Allah kay ikhtiyar mein hai"
        },
        {
            "chapter": 22,
            "verse": 42,
            "text": "Agar yeh log aap ko jhutlayen (to koi tajjub ki baat nahi) to inn say pehlay nooh (alh-e-salam) ki qom aur aad aur samood"
        },
        {
            "chapter": 22,
            "verse": 43,
            "text": "Aur qom-e-ibrahim aur qom-e-loot"
        },
        {
            "chapter": 22,
            "verse": 44,
            "text": "Aur madiyan walay bhi apnay apnay nabiyon ko jhutla chukay hain. Musa (alh-e-salam) bhi jhutlaye ja chukay hain pus mein ney kafiron ko yun hi si mohlat di phir dhar dabaya phir mera azab kaisa hua"
        },
        {
            "chapter": 22,
            "verse": 45,
            "text": "Boht si bastiyan hain jinhen hum ney teh-o-bala kerdiya iss liye kay woh zalim thay pus woh apni chaton kay bal ondhi hui pari hain aur boht say abad koonwen beykaar paray hain aur boht say pakkay aur buland mehal weeran paray hain"
        },
        {
            "chapter": 22,
            "verse": 46,
            "text": "Kiya enhon ney zamin mein sair-o-sayyaahat nahi ki jo inn kay dil inn baton kay samajhney walay hotay ya kano say hi inn (waqeeyaat) ko sunn letay baat yeh hai kay sirf aankhen hi andhi nahi hotin bulkay woh dil andhay ho jatay hain jo seeno mein hain"
        },
        {
            "chapter": 22,
            "verse": 47,
            "text": "Aur azab ko aap say jaldi talab ker rahey hain Allah hergiz apna wada nahi talay ga. Haan albata aap kay rab kay nazdeek aik din tumhari ginti kay aitbar say aik hazar saal ka hai"
        },
        {
            "chapter": 22,
            "verse": 48,
            "text": "Boht si zulm kerney wali bastiyon ko mein ney dheel di phir aakhir unhen pakar liya aur meri hi taraf lot ker aana hai"
        },
        {
            "chapter": 22,
            "verse": 49,
            "text": "Ailaan kerdo kay logo! Mein tumhen khullam khulla chokanna kerney wala hi hun"
        },
        {
            "chapter": 22,
            "verse": 50,
            "text": "Pus jo eman laye hain aur jinhon ney nek amal kiye hain unn hi kay liye bakhsish hai aur izzat wali rozi"
        },
        {
            "chapter": 22,
            "verse": 51,
            "text": "Aur jo log humari nishaniyon ko pust kerney kay darpay rehtay hain wohi dozakhi hain"
        },
        {
            "chapter": 22,
            "verse": 52,
            "text": "Hum ney aap say pehlay jiss rasool aur nabi ko bheja uss kay sath yeh hua kay jab woh apnay dil mein koi aarzoo kerney laga shetan ney uss ki aarzoo mein kuch mila diya pus shetan ki milawat ko Allah Taalaa door ker deta hai phir apni baten pakki ker deta hai. Allah Taalaa dana aur ba-hikmat hai"
        },
        {
            "chapter": 22,
            "verse": 53,
            "text": "Yeh iss liye kay shetani milawat ko Allah Taalaa unn logon ki aazmaeesh ka zariya bana dey jin kay dilon mein beemari hai aur jin kay dil sakht hain. Be-shak zalim log gehri mukhalifat mein hain"
        },
        {
            "chapter": 22,
            "verse": 54,
            "text": "Aur iss liye bhi kay jinhen ilm ata farmaya gaya hai woh yaqeen kerlen kay yeh aap kay rab hi ki taraf say sirasir haq hi hai phir woh iss per eman layen aur unn kay dil uss ki taraf jhuk jayen. Yaqeenan Allah Taalaa eman daron ko raah-e-raast ki taraf rehbari kerney wala hi hai"
        },
        {
            "chapter": 22,
            "verse": 55,
            "text": "Kafir iss wahee-e-elahee mein hamesha shak-o-shuba hi kertay rahen gay hatta kay achanak unn kay saron per qayamat aajaye ya unn kay pass uss din ka azab aajaye jo manhoos hai"
        },
        {
            "chapter": 22,
            "verse": 56,
            "text": "Uss din sirf Allah hi ki badshaat hogi wohi unn mein faislay farmaye ga. eman aur nek amal walay to nematon say bhari jannaton mein hongay"
        },
        {
            "chapter": 22,
            "verse": 57,
            "text": "Aur jin logon ney kufur kiya aur humari aayaton ko jhutlaya unn kay liye zaleel kerney walay azab hain"
        },
        {
            "chapter": 22,
            "verse": 58,
            "text": "Aur jin logon ney raah-e-khuda mein tarq-e-watan kiya phir woh shaheed ker diye gaye ya apni maut marr gaye Allah Taalaa unhen behtareen rizq ata farmaye ga. Aur be-shak Allah Taalaa rozi denay walon mein sab say behtar hai"
        },
        {
            "chapter": 22,
            "verse": 59,
            "text": "Unhen Allah Taalaa aisi jagah phonchaye ga kay woh iss say razi ho jayen gay be-shak Allah Taalaa ilm aur burdbari wala hai"
        },
        {
            "chapter": 22,
            "verse": 60,
            "text": "Baat yehi hai aur jiss ney badla liya ussi kay barabar jo uss kay sath kiya gaya tha phir agar uss say ziyadti ki jaye to yaqeenan Allah Taalaa khud uss ki madad farmaye ga. Be-shak Allah darguzar kerney wala bakshney wala hai"
        },
        {
            "chapter": 22,
            "verse": 61,
            "text": "Yeh iss liye kay Allah raat ko din mein dakhil kerta hai aur din ko raat mein dakhil kerta hai aur be-shak Allah sunnay wala dekhney wala hai"
        },
        {
            "chapter": 22,
            "verse": 62,
            "text": "Yeh sab iss liye kay Allah hi haq hai aur uss kay siwa jisay bhi yeh pukartay hain woh batil hai aur be-shak Allah hi bulandi wlaa kibriyaee wala hai"
        },
        {
            "chapter": 22,
            "verse": 63,
            "text": "Kiya aap ney nahi dekha kay Allah Taalaa aasman say pani barsata hai pus zamin sirsabz ho jati hai. Be-shak Allah Taalaa meharban aur ba-khabar hai"
        },
        {
            "chapter": 22,
            "verse": 64,
            "text": "Aasman aur zamin mein jo kuch hai ussi ka hai aur yaqeenan Allah wohi hai bey niaz tareefon wala"
        },
        {
            "chapter": 22,
            "verse": 65,
            "text": "Kiya aap ney nahi dekha kay Allah hi ney zamin ki tamam cheezen tumharay liye musakkhar ker di hain aur uss kay farmaan say pani mein chalti hui kashtiyan bhi. Wohi aasaman ko thamay huye hai kay zamin per uss ki ijazat kay baghair girr na paray be-shak Allah Taalaa logon per shafqat-o-narmi kerney wala aur meharban hai"
        },
        {
            "chapter": 22,
            "verse": 66,
            "text": "Ussi ney tumhen zindagi bakhshi phir wohi tumhen maar daley ga phir wohi tumhen zinda keray ga be-shak insan albatta na shukra hai"
        },
        {
            "chapter": 22,
            "verse": 67,
            "text": "Her ummat kay liye hum ney ibadat ka aik tareeqa muqarrar ker diya hai jissay woh baja laney walay hain pus enhen iss amar mein aap say jhagra na kerna chahiye aap apnay perwerdigar ki taraf logon ko buliye. Yaqeenan aap theek hidayat per hi hain"
        },
        {
            "chapter": 22,
            "verse": 68,
            "text": "Phir bhi agar yeh log aap say ulajhney lagen to aap keh den kay tumhary aemaal say Allah ba-khoobi waqif hai"
        },
        {
            "chapter": 22,
            "verse": 69,
            "text": "Be-shak tumharay sab kay ikhtilaf ka faisla qayamat walay din Allah Taalaa aap keray ga"
        },
        {
            "chapter": 22,
            "verse": 70,
            "text": "Kiya aap ney nahi jana kay aasman-o-zamin ki her cheez Allah kay ilm mein hai. Yeh sab likhi hui kitab mein mehfooz hai. Allah Taalaa per to yeh amar bilkul aasan hai"
        },
        {
            "chapter": 22,
            "verse": 71,
            "text": "Aur yeh Allah kay siwa unn ki ibadat ker rahey hain jiss ki koi khudaee daleel nazil nahi hui na woh khud hi iss ka koi ilm rakhtay hain. Zalimon ka koi madadgar nahi"
        },
        {
            "chapter": 22,
            "verse": 72,
            "text": "Jab inn kay samney humaray kalaam ki khulli hui aayaton ki tilawat ki jati hai to aap kafiron kay chehron per na khushi kay saaf aasaar pehchan letay hain. Woh to qareeb hotay hain kay humari aayaten sunaney walon per hamla ker bethen keh dijiye kay kiya mein tumhen iss say bhi ziyada bad tar khabar doon. Woh aag hai jiss ka wada Allah ney kafiron say ker rakha hai aur woh boht hi buri jagah hai"
        },
        {
            "chapter": 22,
            "verse": 73,
            "text": "Logo! Aik misal biyan ki jarahi hai zara kaan laga ker suno! Allah kay siwa jin jin ko tum pukartay ho woh aik makkhi bhi to peda nahi ker saktay go saray kay saray hi jama ho jayen bulkay agar makkhi unn say koi cheez ley bhagay to yeh to ussay bhi uss say cheen nahi saktay bara boda hai talab kerney wala aur bara boda hai woh jiss say talab kiya jaraha hai"
        },
        {
            "chapter": 22,
            "verse": 74,
            "text": "Unhon ney Allah kay martabay kay mutabiq uss ki qadar jani hi nahi Allah Taalaa bara hi zor-o-qooat wala aur ghalib-o-zabardast hai"
        },
        {
            "chapter": 22,
            "verse": 75,
            "text": "Farishton mein say aur insano mein say payghaam phonchney walon ko Allah hi chaant leta hai be-shak Allah Taalaa sunnay wala dekhney wala hai"
        },
        {
            "chapter": 22,
            "verse": 76,
            "text": "Woh ba-khoobi janta hai jo kuch inn kay aagay hai aur jo kuch inn kay peechay hai aur Allah hi ki taraf sab kaam lotaye jatay hain"
        },
        {
            "chapter": 22,
            "verse": 77,
            "text": "Aey eman walo! Rukoo sajda ketay raho aur apnay perwerdigar ki ibadat mein lagay raho aur nek kaam kertay raho takay tum kaamyaab hojao"
        },
        {
            "chapter": 22,
            "verse": 78,
            "text": "Aur Allah ki raah mein wesa hi jihad kero jesay jihad ka haq hai ussi ney tumhen bargazeedah banaya hai aur tum per deen kay baray mein koi tangi nahi daali deen apnay baap ibrahim (alh-e-salam) ka qaeem rakho ussi Allah ney tumhara naam musalman rakha hai iss quran say pehlay aur iss mein bhi takay payghumbar tum per gawah hojaye aur tum tamam logon kay gawah bann jao. Pus tumhen chahiye kay namazen qaeen rakho aur zakat ada kertay raho aur Allah ko mazboor thaam lo wohi tumhara wali aur malik hai. Pus kiya hi acha malik hai aur kitna hi behtar madadgar hai"
        },
        {
            "chapter": 23,
            "verse": 1,
            "text": "Yaqeenan eman walon ney falah hasil kerli"
        },
        {
            "chapter": 23,
            "verse": 2,
            "text": "Jo aoni namaz mein khusoo kertay hain"
        },
        {
            "chapter": 23,
            "verse": 3,
            "text": "Jo laghwiyaat say mun mor letay hain"
        },
        {
            "chapter": 23,
            "verse": 4,
            "text": "Jo zakat ada kerney walay hain"
        },
        {
            "chapter": 23,
            "verse": 5,
            "text": "Jo apni sharamghaon ki hifazat kerney walay hain"
        },
        {
            "chapter": 23,
            "verse": 6,
            "text": "Ba-juz apni biwiyon aur milkiyat ki londiyon kay yaqeenan yeh mala matiyon mein say nahi hain"
        },
        {
            "chapter": 23,
            "verse": 7,
            "text": "Jo iss kay siwa kuch aur chahayen wohi hadd say tajawuz ker janey walay hain"
        },
        {
            "chapter": 23,
            "verse": 8,
            "text": "Jo apni amanaton aur waday ki hifazat kerney walay hain"
        },
        {
            "chapter": 23,
            "verse": 9,
            "text": "Jo apni namazon ki nigehbani kertay hain"
        },
        {
            "chapter": 23,
            "verse": 10,
            "text": "Yehi waris hain"
        },
        {
            "chapter": 23,
            "verse": 11,
            "text": "Jo firdous kay waris hongay jahan woh hamesha rahen gay"
        },
        {
            "chapter": 23,
            "verse": 12,
            "text": "Yaqeenan hum ney insan ko mitti kay johar say peda kiya"
        },
        {
            "chapter": 23,
            "verse": 13,
            "text": "Phir ussay nutfa bana ker mehfooz jagah mein qarar dey diya"
        },
        {
            "chapter": 23,
            "verse": 14,
            "text": "Phir nutfay ko hum ney jama hua khoon bana diya phir uss khoon kay lothray ko gosht ka tukra ker diya. Phir gosht kay tukray ko haddiyan bana den phir haddiyon ko hum ney gosht pehna diya phir doosri banawat mein uss ko peda ker diya. Barkaton wala hai woh Allah jo sab say behtareen peda kerney wala hai"
        },
        {
            "chapter": 23,
            "verse": 15,
            "text": "Iss kay baad phir tum sab yaqeenan marr janey walay ho"
        },
        {
            "chapter": 23,
            "verse": 16,
            "text": "Phir qayamat kay din bila shuba tum sab uthaye jaogay"
        },
        {
            "chapter": 23,
            "verse": 17,
            "text": "Hum ney tumharay upper saat aasman banaye hain aur hum makhlooqaat say ghafil nahi hain"
        },
        {
            "chapter": 23,
            "verse": 18,
            "text": "Hum aik sahih andaz say aasman say paani barsatay hain phir ussay zamin mein thehra detay hain aur hum uss kay ley janey per yaqeena qadir hain"
        },
        {
            "chapter": 23,
            "verse": 19,
            "text": "Issi pani kay zariyey say hum tumharay liye khajooron aur angooron kay baghaat peda ker detay hain kay tumharay liye inn mein boht say meway hotay hain enhi mein say tum khatay bhi ho"
        },
        {
            "chapter": 23,
            "verse": 20,
            "text": "Aru woh darakht jo toor-e-seena pahar say nikalta hai jo tel nikalta hai aur khaney walay kay liye salan hai"
        },
        {
            "chapter": 23,
            "verse": 21,
            "text": "Tumhray liye chopayon mein bhi boht bari bhari ibrat hai. inn kay peton mein say hum doodh pilatay hain aur bhi boht say nafay tumharay liye inn mein hain inn mein say baaz baaz ko tum khatay bhi ho"
        },
        {
            "chapter": 23,
            "verse": 22,
            "text": "Aur inn per aur kashtiyon per tum sawar keraye jatay ho"
        },
        {
            "chapter": 23,
            "verse": 23,
            "text": "Yaqeenan hum ney nooh (alh-e-salam) ko uss ki qom ki taraf rasool bana ker bheja uss ney kaha aey meri qom kay logo! Allah ki ibadat kero aur uss kay siwa tumhara koi mabood nahi kiya tum (uss say) nahi dartay"
        },
        {
            "chapter": 23,
            "verse": 24,
            "text": "Uss ki qom kay kafir sardaron ney saaf keh diya kay yeh to tum jesa hi insan hai yeh tum per fazeelat aur baraee hasil kerna chahata hai. Agar Allah hi ko manzoor hota to kissi farishtay ko utarta hum ney to issay apnay aglay baap dadon kay zamaney mein suna hi nahi"
        },
        {
            "chapter": 23,
            "verse": 25,
            "text": "Yaqeenan iss shaks ko junoon hai pus tum issay aik waqt-e-muqarrara tak dheel do"
        },
        {
            "chapter": 23,
            "verse": 26,
            "text": "Nooh (alh-e-salam) ney dua ki aey meray rab! Inn kay jhutlaney per tu meri madad farma"
        },
        {
            "chapter": 23,
            "verse": 27,
            "text": "To hum ney unn ki taraf wahee bheji kay tu humari aankhon kay samney humari wahee kay mutabiq aik kashti bana. Jab humara hukum aajaye aur tanoor ubal paray to tu her qisam ka aik aik jora iss mein rakh ley aur apnay ehal ko bhi magar inn mein say jin ki babat humari baat pehaly guzar chuki hai. Khabardar jin logon ney zulm kiya hai unn kay baray mein mujh say kuch kalaam na kerna woh to sab doboye jayen gay"
        },
        {
            "chapter": 23,
            "verse": 28,
            "text": "Jab tu aur teray sathi kashti per ba-itminaan betha jao to kehna sab tareef Allah kay liye hi hai jiss ney humen zalim logon say nijat ata farmaee"
        },
        {
            "chapter": 23,
            "verse": 29,
            "text": "Aur kehna kay aey meray rab! Mujhay ba-barkat utarna utaar aur tu hi behtar hai utarney walon mein"
        },
        {
            "chapter": 23,
            "verse": 30,
            "text": "Yaqeenan iss mein bari bari nishaniyan hain aur hum be-shak aazmaeesh kerney walay hain"
        },
        {
            "chapter": 23,
            "verse": 31,
            "text": "Inn kay baad hum ney aur bhi ummat peda ki"
        },
        {
            "chapter": 23,
            "verse": 32,
            "text": "Phir unn mein khud unn mein say (hi) rasool bhi bheja kay tum sab Allah ki ibadat kero aur uss kay siwa tumhara koi mabood nahi tum kiyon nahi dartay"
        },
        {
            "chapter": 23,
            "verse": 33,
            "text": "Aur sardaraan-e-qom ney jawab diya jo kufur kertay thay aur aakhirat ki mulaqat ko jhutlatay thay aur hum ney unhen dunyawi zindagi mein khushal ker rakha tha kay yeh to tum jesa hi insan hai tumhari hi khooraq yeh bhi khata hai aur tumharay peenay ka pani hi yeh bhi peeta hai"
        },
        {
            "chapter": 23,
            "verse": 34,
            "text": "Agar tum ney apnay jesay hi insan ki tabeydari kerli to be-shak tum sakht khasaray walay ho"
        },
        {
            "chapter": 23,
            "verse": 35,
            "text": "Kiya yeh tumhen iss baat ka wada kerta hai kay jab tum marr ker sirf khak aur haddi reh jaogay to tum phir zinda kiye jaogay"
        },
        {
            "chapter": 23,
            "verse": 36,
            "text": "Nahi nahi door aur boht door hai woh jiss ka tum wada diye jatay ho"
        },
        {
            "chapter": 23,
            "verse": 37,
            "text": "(zindagi) to sirf duniya ki zindagi hai hum martay jeetay rehtay hain aur yeh nahi kay hum phir uthaye jayen gay"
        },
        {
            "chapter": 23,
            "verse": 38,
            "text": "Yeh to bus aisa shaks hai jiss ney Allah per jhoot (bohtaan) bandh liya hai hum to iss per eman laney walay nahi hain"
        },
        {
            "chapter": 23,
            "verse": 39,
            "text": "Nabi ney dua ki kay perwerdigar! Inn kay jhutlaney per tu meri madad ker"
        },
        {
            "chapter": 23,
            "verse": 40,
            "text": "Jawab mila kay yeh to boht hi jald apnay kiye per pachtaney lagen gay"
        },
        {
            "chapter": 23,
            "verse": 41,
            "text": "Bil-aakhir adal kay taqazay kay mutabiq cheekh ney pakar liya aur hum ney unhen koora karkat ker dala pus zalimon kay liye doori ho"
        },
        {
            "chapter": 23,
            "verse": 42,
            "text": "Inn kay baad hum ney aur bhi boht si ummaten peda kin"
        },
        {
            "chapter": 23,
            "verse": 43,
            "text": "Na to koi ummat apnay waqt-e-muqarrara say aagey barhi aur na peechay rahi"
        },
        {
            "chapter": 23,
            "verse": 44,
            "text": "Phir hum ney lagataar rasool bhejay jab jab jiss ummat kay pass uss ka rasool aaya uss ney jhutlaya pus hum ney aik ko doosray kay peechay laga diya aur unhen afsana bana diya. Unn logon ko doori ho jo eman qabool nahi kertay"
        },
        {
            "chapter": 23,
            "verse": 45,
            "text": "Phir hum ney musa (alh-e-salam) ko aur uss kay bhai haroon (alh-e-salam) ko apni aayaton aur khulli daleel kay sath bheja"
        },
        {
            "chapter": 23,
            "verse": 46,
            "text": "Firaon aur uss kay lashkaron ki taraf pus unhon ney takabbur kiya aur thay hi woh sirkash log"
        },
        {
            "chapter": 23,
            "verse": 47,
            "text": "Kehney lagay kay kiya hum apnay jesay do shakhson per eman aayen? Halankay khud unn ki qom (bhi) humaray ma-tehat hai"
        },
        {
            "chapter": 23,
            "verse": 48,
            "text": "Pus unhon ney unn dono ko jhutlaya aakhir woh bhi halak shuda logon mein mill gaye"
        },
        {
            "chapter": 23,
            "verse": 49,
            "text": "Hum ney to musa (alh-e-salam) ko kitab (bhi) di kay log raah-e-raast per aajyen"
        },
        {
            "chapter": 23,
            "verse": 50,
            "text": "Hum ney ibn-e-marium aur uss ki walida ko aik nishani banaya aur unn dono ko buland saaf qarar wali aur jari pani wali jagah mein panah di"
        },
        {
            "chapter": 23,
            "verse": 51,
            "text": "Aey payghumbaron! Halal cheez khao aur nek amal kero tum jo kuch ker rahey ho uss say mein ba-khoobi waqif hun"
        },
        {
            "chapter": 23,
            "verse": 52,
            "text": "Yaqeenan tumhara yeh deen aik hi deen hai aur mein hi tum sab ka rab hun pus tum mujh say dartay raho"
        },
        {
            "chapter": 23,
            "verse": 53,
            "text": "Phir unhon ney khud (hi) apnay amar (deen) kay aapas mein tukray tukray ker liye her giroh jo kuch uss kay pass hai ussi per itra raha hai"
        },
        {
            "chapter": 23,
            "verse": 54,
            "text": "Pus aap (bhi) enhen unn ki ghaflat mein hi kuch muddat para rehney den"
        },
        {
            "chapter": 23,
            "verse": 55,
            "text": "Kiya yeh (yun) samajh bethay hain? Kay hum jo bhi inn kay maal-o-aulad barha rahey hain"
        },
        {
            "chapter": 23,
            "verse": 56,
            "text": "Woh inn kay liye bhalayion mein jaldi ker rahey hain (nahi nahi) bulkay yeh samajhtay hi nahi"
        },
        {
            "chapter": 23,
            "verse": 57,
            "text": "Yaqeenan jo log apnay rab ki haibat say dartay hain"
        },
        {
            "chapter": 23,
            "verse": 58,
            "text": "Aur jo apnay rab ki aayaton per eman rakhtay hain"
        },
        {
            "chapter": 23,
            "verse": 59,
            "text": "Aur jo apnay rab kay sath kissi ko shareek nahi kertay"
        },
        {
            "chapter": 23,
            "verse": 60,
            "text": "Aur jo log detay hain jo kuch detay hain aur unn kay dil kapkapatay hain kay woh apnay rab ki taraf lotney walay hain"
        },
        {
            "chapter": 23,
            "verse": 61,
            "text": "Yehi hain jo jaldi jaldi bhalaiyan hasil ker rahey hain aur yehi hain jo inn ki taraf dor janey walay hain"
        },
        {
            "chapter": 23,
            "verse": 62,
            "text": "Hum kissi nafs ko uss ki taqat say ziyada takleef nahi detay aur humaray pass aisi kitab hai jo haq kay sath bolti hai inn kay upper kuch bhi zulm na kiya jayega"
        },
        {
            "chapter": 23,
            "verse": 63,
            "text": "Bulkay inn kay dil iss taraf say ghaflat mein hain aur inn kay liye iss kay siwa bhi boht say aemaal hain jinehn woh kerney walay hain"
        },
        {
            "chapter": 23,
            "verse": 64,
            "text": "Yahan tak kay jab hum ney inn kay asooda haal logon ko azab mein pakar liya to woh bilbilaney lagay"
        },
        {
            "chapter": 23,
            "verse": 65,
            "text": "Aaj mat bilbilao yaqeenan tum humaray muqabley per madad na kiye jao gay"
        },
        {
            "chapter": 23,
            "verse": 66,
            "text": "Meri aayaten tumharay samney parhi jati thin phir tum apni airhiyon kay bal ultay bhagtay thay"
        },
        {
            "chapter": 23,
            "verse": 67,
            "text": "Akartay eenthtay afsana goi kertay issay chor detay thay"
        },
        {
            "chapter": 23,
            "verse": 68,
            "text": "Kiya enhon ney iss baat mein ghor-o-fiker hi nahi kiya? Bulkay inn kay pass woh aaya jo inn kay aglay baap dadon kay pass nahi aaya tha"
        },
        {
            "chapter": 23,
            "verse": 69,
            "text": "Ya enhon ney apnay payghubar ko pehchana nahi kay iss kay munkir ho rahey hain"
        },
        {
            "chapter": 23,
            "verse": 70,
            "text": "Ya yeh kehtay hain issay junoon hai? Bulkey woh to inn kay pass haq laya hai. Haan inn mein aksar haq say chirney walay hain"
        },
        {
            "chapter": 23,
            "verse": 71,
            "text": "Agar haq hi inn ki khuwaishon ka pairo ho jaye to zamin-o-aasman aur inn kay darmiyan ki her cheez darhum barhum hojaye. Haq to yeh hai kay hum ney enhen unn ki naseehat phoncha di hai lekin woh apni naseehat say mun morney walay hain"
        },
        {
            "chapter": 23,
            "verse": 72,
            "text": "Kiya aap inn say koi ujrat chahatay hain? Yaad rakhiye kay aap kay rab ki ujrat boht hi behtar hai aur woh sab say behtar rozi rasan hai"
        },
        {
            "chapter": 23,
            "verse": 73,
            "text": "Yaqeenan aap to enhen raah-e-raast ki taraf bula rahey hain"
        },
        {
            "chapter": 23,
            "verse": 74,
            "text": "Be-shak jo log aakhirat per yaqeen nahi rakhtay who seedhay rastay say murr janey walay hain"
        },
        {
            "chapter": 23,
            "verse": 75,
            "text": "Aur agar hum inn per raham farmayen aur inn ki takleef door ker den to yeh to apni apni sirkashi mein jamm ker aur behakney lagen"
        },
        {
            "chapter": 23,
            "verse": 76,
            "text": "Aur hum ney enhen azab mein bhi pakra ta-hum yeh log na to apnay perwerdigar kay samney jhukay aur na hi aajzi ikhtiyar ki"
        },
        {
            "chapter": 23,
            "verse": 77,
            "text": "Yahan tak kay jab hum ney inn per sakht azab ka darwaza khol diya to ussi waqt foran mayyus hogaye"
        },
        {
            "chapter": 23,
            "verse": 78,
            "text": "Woh Allah hai jiss ney tumharay liye kaan aur aankhen aur dil pehda kiye magar tum boht (hi) kum shukar kertay ho"
        },
        {
            "chapter": 23,
            "verse": 79,
            "text": "Aur wohi hai jiss ney tumhen peda ker kay zamin mein phela diya aur ussi ki taraf tum jama kiye jaogay"
        },
        {
            "chapter": 23,
            "verse": 80,
            "text": "Aur wohi hai jo jilata aur maarta hai aur raat din kay rad-o-badal ka mukhtar bhi wohi hai. Kiya tum ko samajh boojh nahi"
        },
        {
            "chapter": 23,
            "verse": 81,
            "text": "Bulkay inn logon ney bhi wesi hi baat kahi jo aglay kehtay chalay aaye"
        },
        {
            "chapter": 23,
            "verse": 82,
            "text": "Kay kiya jab hum marr ker mitti aur haddi hojayen gay kiya phir bhi hum zaroor uthaye jayen gay"
        },
        {
            "chapter": 23,
            "verse": 83,
            "text": "Hum say aur humaray baap dadon say pehlay hi say yeh wada hota chala aaya hai kuch nahi yeh to sirf aglay logon kay afsaney hain"
        },
        {
            "chapter": 23,
            "verse": 84,
            "text": "Poochiye to sahih kay zamin aur iss ki kul cheezen kiss ki hain? Batlao agar tum jantay ho"
        },
        {
            "chapter": 23,
            "verse": 85,
            "text": "Foran jawab den gay kay Allah ki keh dijiye kay phir tum naseehat kiyon nahi hasil kertay"
        },
        {
            "chapter": 23,
            "verse": 86,
            "text": "Daryaft kijiye kay saaton aasmano ka aur boht ba-azmat arsh ka rab kaun hai"
        },
        {
            "chapter": 23,
            "verse": 87,
            "text": "Woh log jawab den gay kay Allah hi hai. Keh dijiye! kay phir tum kiyon nahi dartay"
        },
        {
            "chapter": 23,
            "verse": 88,
            "text": "Poochiye kay tamam cheezon ka ikhtiyar kiss kay hath mein hai? Jo panah deta hai aur jiss kay muqablay mein koi panah nahi diya jata agar tum jantay ho to batla do"
        },
        {
            "chapter": 23,
            "verse": 89,
            "text": "Yehi jawab den gay kay Allah hi hai. Keh dijiye phir tum kidhar say jadoo ker diye jatay ho"
        },
        {
            "chapter": 23,
            "verse": 90,
            "text": "Haq yeh hai kay hum ney unhen haq phoncha diya hai aur yeh be-shak jhootay hain"
        },
        {
            "chapter": 23,
            "verse": 91,
            "text": "Na to Allah ney kissi ko beta banaya aur na uss kay sath aur koi mabood hai werna her mabood apni makhlooq ko liye liye phirta aur her aik doosray per charh dorta. Jo osaaf yeh batlatay hain unn say Allah pak (aur bey-niaz) hai"
        },
        {
            "chapter": 23,
            "verse": 92,
            "text": "Woh ghaeeb hazir ka jannay wala hai aur jo shirk yeh kertay hain uss say bala tar hai"
        },
        {
            "chapter": 23,
            "verse": 93,
            "text": "Aap dua keren kay aey meray perwerdigar! Agar tu mujhay woh dikhaye jiss ka wada enhen diya jaraha hai"
        },
        {
            "chapter": 23,
            "verse": 94,
            "text": "To aey rab! Tu mujhay inn zlimon kay giroh mein na kerna"
        },
        {
            "chapter": 23,
            "verse": 95,
            "text": "Hum jo kuch waday enhen dey rahey hain sab aap ko dikha denay per yaqeenan qadir hain"
        },
        {
            "chapter": 23,
            "verse": 96,
            "text": "Buraee ko iss tareeqay say door keren jo sirasir bhalaee wala ho jo kuch yeh biyan kertay hain hum ba-khoobi waqif hain"
        },
        {
            "chapter": 23,
            "verse": 97,
            "text": "Aur dua keren kay aey meray perwerdigar! Mein shetano kay waswason say teri panah chahata hun"
        },
        {
            "chapter": 23,
            "verse": 98,
            "text": "Aur aey rab! Mein teri panah chahata hun kay woh meray pass aajayen"
        },
        {
            "chapter": 23,
            "verse": 99,
            "text": "Yahan tak kay jab inn mein say kissi ko maut aaney lagti hai to kehta hai aey meray perwerdigar! Mujhay wapis lota dey"
        },
        {
            "chapter": 23,
            "verse": 100,
            "text": "Kay apni chori hui duniya mein jaa ker nek aemaal ker loon hergiz aisa nahi hoga yeh to sirf aik qol hai jiss ka yeh qaeel hai inn kay pas-e-pusht to aik hijab hai inn kay doobara ji uthney kay din tak"
        },
        {
            "chapter": 23,
            "verse": 101,
            "text": "Pus jab kay soor phoonk diya jayega uss din na to aapas kay rishtay hi rahen gay na aapas ki pooch gooch"
        },
        {
            "chapter": 23,
            "verse": 102,
            "text": "Jin ki tarazoo ka palla bhari hogaya woh to nijat walay hogaye"
        },
        {
            "chapter": 23,
            "verse": 103,
            "text": "Aur jin kay tarazoo ka palla halka hogaya yeh hain woh jinhon ney apna nuksan aap ker liya jo hamesha kay liye jahannum wasil huye"
        },
        {
            "chapter": 23,
            "verse": 104,
            "text": "Unn kay chehron ko aag jhulasti rahey gi aur woh wahan bad-shakal banay huye hongay"
        },
        {
            "chapter": 23,
            "verse": 105,
            "text": "Kiya meri aayaten tumharay samney tilawat nahi ki jati thin? Phir bhi tum enhen jhutlatay thay"
        },
        {
            "chapter": 23,
            "verse": 106,
            "text": "Kahen gay kay aey perwerdigar! Humari bad-bakhti hum per ghalib aagaee (waqaee) hum thay hi gumrah"
        },
        {
            "chapter": 23,
            "verse": 107,
            "text": "Aey humaray perwerdigar! Humen yahan say nijat dey agar abb hi hum aisa hi keren to be-shak hum zalim hain"
        },
        {
            "chapter": 23,
            "verse": 108,
            "text": "Allah Taalaa farmaye ga phitkaray huye yahin paray raho aur mujh say kalaam na kero"
        },
        {
            "chapter": 23,
            "verse": 109,
            "text": "Meray bando ki aik jamat thi jo barbar yehi kehti rahi kay aey humaray perwerdigar! Hum eman laa chukay hain tum humen bakhsh aur hum per reham farma to sab meharbano say ziyada meharbaan hai"
        },
        {
            "chapter": 23,
            "verse": 110,
            "text": "(lekin) tum enhen mazaq mein hi uratay rahey yahan tak kay (iss mashghalay ney) tum ko meri yaad (bhi) bhula di aur tum inn say mazaq hi kertay rahey"
        },
        {
            "chapter": 23,
            "verse": 111,
            "text": "Mein ney aaj enhen inn kay uss sabar ka badla dey diya hai kay woh khatir khua apni murad ko phonch chukay hain"
        },
        {
            "chapter": 23,
            "verse": 112,
            "text": "Allah Taalaa daryaft farmaye ga kay tum zamin mein ba-aitbar barson ki ginti kiss qadar rahey"
        },
        {
            "chapter": 23,
            "verse": 113,
            "text": "Woh kahen gay aik din ya aik din say bhi kum ginti ginnay walon say bhi pooch lijiye"
        },
        {
            "chapter": 23,
            "verse": 114,
            "text": "Allah Taalaa farmaye ga fil-waqey tum wahan boht hi kum rahey ho aey kaash! Tum issay pehaly hi say jaan letay"
        },
        {
            "chapter": 23,
            "verse": 115,
            "text": "Kiya tum yeh gumaan kiye huye ho kay hum ney tumhen yunhi beykaar peda kiya hai aur yeh kay tum humari taraf lotaye hi na jao gay"
        },
        {
            "chapter": 23,
            "verse": 116,
            "text": "Allah Taalaa sacha badshah hai woh bari bulandi wala hai uss ka siwa koi mabood nahi wohi buzurg arsh ka malik hai"
        },
        {
            "chapter": 23,
            "verse": 117,
            "text": "Jo shaks Allah kay sath kissi doosray mabood ko pukaray jiss ki koi daleel uss kay pass nahi pus uss ka hisab to uss kay rab kay upper hi hai. Be-shak kafir log nijat say mehroom hain"
        },
        {
            "chapter": 23,
            "verse": 118,
            "text": "Aur kaho kay aey meray rab! Tu bakhsh aur reham ker aur tu sab meharbano say behtar meharbani kerney wala hai"
        },
        {
            "chapter": 24,
            "verse": 1,
            "text": "Yeh hai woh surat jo hum ney nazil farmaee hai aur muqarrar ker di hai aur jiss mein hum ney khulli aayaten (ehkaam) utaray hain takay tum yaad rakho"
        },
        {
            "chapter": 24,
            "verse": 2,
            "text": "Zina kaar aurat-o-mard mein say her aik ko so koray lagao. Inn per Allah ki shareeat ki hadd jari kertay huye tumhen hergiz tars na khana chahaye agar tumhen Allah per aur qayamat kay din per eman ho. Inn ki saza kay waqt musalmano ki aik jamatmojood honi chahaye"
        },
        {
            "chapter": 24,
            "verse": 3,
            "text": "Zaani mard ba-juz zaaniya ya mushrika aurat kay aur say nikah nahi kerta aur zina kaar aurat bhi bajuz zaani ya mushrik mard kay aur nikah nahi kerti aur eman walon per yeh haram ker diya gaya"
        },
        {
            "chapter": 24,
            "verse": 4,
            "text": "Jo log pak daman aurton per zina ki tohmat lagayen phir char gawah na paish ker saken to unhen assi koray lagao aur kabhi bhi unn ki gawahee qabool na kero. Yeh fasiq log hain"
        },
        {
            "chapter": 24,
            "verse": 5,
            "text": "Haan jo log iss kay baad toba aur islah ker len to Allah Taalaa bakshney wala aur meharbani kerney wala hai"
        },
        {
            "chapter": 24,
            "verse": 6,
            "text": "Jo log apni biwiyon per bad-kaari ki tohmat lagayen aur unn ka koi gawah ba-juz khud unn ki zaat kay na ho to aisay logon mein say her aik ka saboot yeh hai kay char martaba Allah ki qasam kha ker kahen kay woh sachon mein say hain"
        },
        {
            "chapter": 24,
            "verse": 7,
            "text": "Aur paanchwen martaba kahey kay uss per Allah ki lanat ho agar woh jhooton mein say ho"
        },
        {
            "chapter": 24,
            "verse": 8,
            "text": "Aur uss aurat say saza iss tarah door hosakti hai kay woh char martaba Allah ki qasam kha ker kahey kay yaqeenan iss ka mard jhoot bolney walon mein say hai"
        },
        {
            "chapter": 24,
            "verse": 9,
            "text": "Aur paanchwen dafa kahey kay uss per Allah Taalaa ka azab ho agar uss ka khawind sachon mein say ho"
        },
        {
            "chapter": 24,
            "verse": 10,
            "text": "Agar Allah Taalaa ka fazal-o-karam tum per na hota (to tum per mushaqqat utarti) aur Allah Taalaa toba qabool kerney wala ba-hikmat hai"
        },
        {
            "chapter": 24,
            "verse": 11,
            "text": "Jo log yeh boht bara bohtan bandh laye hain yeh bhi tum mein say hi aik giroh hai. Tum issay apnay liye bura na samjho bulkay yeh to tumharay haq mein behtar hai. Haan inn mein say her aik shaks per itna gunah hai jitna uss ney kamaya hai aur inn mein say jiss ney iss kay boht baray hissay ko sir anjam diya hai uss kay liye azab bhi boht hi bara hai"
        },
        {
            "chapter": 24,
            "verse": 12,
            "text": "Issay suntay hi momin mard-o-aurton ney apnay haq mein nek gumani kiyon na ki aur kiyon na keh diya kay yeh to khullam khulla sareeh bohtan hai"
        },
        {
            "chapter": 24,
            "verse": 13,
            "text": "Woh iss per char gawah kiyon na laye? Aur jab gawah nahi laye to yeh bohtan baaz log yaqeenan Allah kay nazdeek mehaz jhootay hain"
        },
        {
            "chapter": 24,
            "verse": 14,
            "text": "Agar Allah Taalaa ka fazal-o-karam tum per duniya aur aakhirat mein na hota to yaqeenan tum ney jiss baat kay charchay shuroo ker rakhay thay iss baray mein tumhen boht bara azab phonchta"
        },
        {
            "chapter": 24,
            "verse": 15,
            "text": "Jabkay tum issay apni zabano say naqal dar naqal kerney lagay aur apnay mun say woh baat nikalney lagay jiss ki tumhen mutlaq khabar na thi go tum issay halki baat samajhtay rahey lekin Allah Taalaa kay nazdeek woh boht bari baat thi"
        },
        {
            "chapter": 24,
            "verse": 16,
            "text": "Tum ney aisi baat ko suntay hi kiyon na keh diya kay humen aisi baat mun say nikalni bhi laeeq nahi. Ya-Allah! Tu pak hai yeh to boht bara bohtan hai aur tohmat hai"
        },
        {
            "chapter": 24,
            "verse": 17,
            "text": "Allah Taalaa tumhen naseehat kerta hai kay phir kabhi bhi aisa kaam na kerna agar tum sachay momin ho"
        },
        {
            "chapter": 24,
            "verse": 18,
            "text": "Allah Taalaa tumharay samney apni aayaten biyan farma raha hai aur Allah Taalaa ilm-o-hikmat wala hai"
        },
        {
            "chapter": 24,
            "verse": 19,
            "text": "Jo log musalmano mein bay hayaee phelaney kay aarzoo mand rehtay hain unn kay liye duniya aur aakhirat mein dard-naak azab hain Allah sab kuch janta hai aur tum kuch bhi nahi jantay"
        },
        {
            "chapter": 24,
            "verse": 20,
            "text": "Agar tum per Allah Taalaa ka fazal aur uss ki rehmat na hoti aur yeh bhi kay Allah Taalaa bari shafqat rakhney wala meharban hai. (to tum per azab utar jata)"
        },
        {
            "chapter": 24,
            "verse": 21,
            "text": "eman walo! Shetan kay qadam-ba-qadam na chalo. Jo shaks shetani qadmon ki pairwee keray to woh to bey hayaee aur buray kaamon ka hi hukum keray ga. Aur agar Allah Taalaa ka fazal-o-karam tum per na hota to tum mein say koi bhi kabhi bhi pak saaf na hota. Lekin Allah Taalaa jissay pak kerna chahaye ker deta hai aur Allah sab sunnay wala sab jannay wala hai"
        },
        {
            "chapter": 24,
            "verse": 22,
            "text": "Tum mein say jo buzurgi aur kushadgi walay hain unhen apnay qarabat daron aur miskeeno aur mohajiron ko fi sabeelillah denay say qasam na kha leni chahaye bulkay moaf ker dena aur dar-guzar ker lena chahaye. Kiya tum nahi chahtay kay Allah Taalaa tumharay qasoor moaf farma dey? Allah qasooron ko moaf farmaney wala meharban hai"
        },
        {
            "chapter": 24,
            "verse": 23,
            "text": "Jo log pak daman bholi bhali ba-emaan aurton per tohmat lagatay hain woh duniya-o-aakhirat mein malaoon hain aur unn kay liye bara bhari azab hai"
        },
        {
            "chapter": 24,
            "verse": 24,
            "text": "Jabkay unn kay muqablay mein unn ki zabaney aur unn kay hath paon unn kay aemaal ki gawahee den gay"
        },
        {
            "chapter": 24,
            "verse": 25,
            "text": "Uss din Allah Taalaa unhen poora poora badla haq-o-insaf kay sath dey ga aur woh jaan len gay kay Allah Taalaa hi haq hai (aur wohi) zahir kerney wala hai"
        },
        {
            "chapter": 24,
            "verse": 26,
            "text": "Khabees aurten khabees mardon kay laeeq hain aur khabees mard khabees aurton kay laeeq hain aur pak aurten pak mardon kay laqeeq hain aur pak mard pak aurton kay laeeq hain. Aisay pak logon kay mutalliq jo kuch bakwas (bohtan baaz) ker rahey hain woh inn say bilkul bari hain inn kay liye bakhsish hai aur izzat wali rozi"
        },
        {
            "chapter": 24,
            "verse": 27,
            "text": "Aey eman walo! Apnay gharon kay siwa aur gharon mein na jao jab tak kay ijazat na ley lo aur wahan kay rehney walon ko salam na kerlo yehi tumharay liye sara sir behtar hai takay tum naseehat hasil kero"
        },
        {
            "chapter": 24,
            "verse": 28,
            "text": "Agar wahan tumhen koi bhi na mill sakay to phir ijazat milay baghair andar na jao. Aur agar tum say lot janey ko kaha jaye to tum lot hi jao yehi baat tumharay liye pakeeza hai jo kuch tum ker rahey ho Allah Taalaa khoob janta hai"
        },
        {
            "chapter": 24,
            "verse": 29,
            "text": "Haan ghair abad gharon mein jahan tumhara koi faeeda ya asbaab ho janey mein tum per koi gunah nahi. Tum jo kuch bhi zahir kertay ho aur jo chupatay ho Allah Taalaa sab kuch janta hai"
        },
        {
            "chapter": 24,
            "verse": 30,
            "text": "Musalman mardon say kaho apni nigahen neechi rakhen aur apni sharam gahon ki hifazat rakhen. Yeh hi unn kay liye pakeezgi hai log jo kuch keren Allah Taalaa sab say khabra daar hai"
        },
        {
            "chapter": 24,
            "verse": 31,
            "text": "Musalman aurton say kaho kay woh bhi apni nigahen neechi rakhen aur apni ismat mein farq na aaney den aur apni zeenat ko zahir na keren siwaye uss kay hi zahir hai aur apnay girbano per apni orhniyan dalay rahen aur apni aaraeesh ko kissi kay samney zahir na kerensiwaye apnay khawindo kay ya apnay walid kay ya apnay khusar kay ya apnay larkon kay ya apnay khawind kay larkon kay ya apnay bhaiyon kay ya apnay bhatijon kay ya apnay bhanjon kay ya apnay mail jol ki aurton kay ya ghulamon kay ya aisay naukar chaakar mardon kay jo shewat walay na hon ya aisay bachon kay jo aurton kay parday ki baaton kay baray mein mutlaa nahi.aur iss tarah zor zor say paon maar ker na chalen kay unn ki posheeda zeenat maloom ho jaye aey musalmano! Tum sab kay sab Allah ki janab mein toba kero takay tum nijat pao"
        },
        {
            "chapter": 24,
            "verse": 32,
            "text": "Tum mein say jo mard-o-aurat bey nikah kay hon unn ka nikah ker do aur apnay nek bakht ghulamon aur londiyon ka bhi agar woh muflis bhi hongay to Allah Taalaa unhen apnay fazal say ghani ker bana dey ga. Allah Taalaa kushadgi wala aur ilm wala hai"
        },
        {
            "chapter": 24,
            "verse": 33,
            "text": "Aur unn logon ko pak daman rehna chahaye jo apna nikah kerney ka maqdoor nahi rakhtay yahan tak kay Allah Taalaa unhen apnay fazal say maal daar bana dey tumharay ghulamon mein say jo koi kuch tumhen dey ker azadi ki tehreer kerani chahaye to tum aisi tehreer unhen ker diya kero agar tum ko inn mein koi bhalaee nazar aati ho aur Allah ney jo maal tumhen dey rakha hai uss mein sya unhen bhi do tumhari jo londiyan pak daman rehna chahati hain unhen duniya ki zindagi kay faeeday ki gharaz say bad-kaari per majboor na kero aur jo unhen majboor ker dey to Allah Taalaa unn per jabar kay baad bakhsish denay wala aur meharbaani kerney wala hai"
        },
        {
            "chapter": 24,
            "verse": 34,
            "text": "Hum ney tumhari taraf khulli aur roshan aayaten utar di hain aur unn logon ki kahwaten jo tum say pehlay guzar chukay hain aur perhezgaron kay liye naseehat"
        },
        {
            "chapter": 24,
            "verse": 35,
            "text": "Allah noor hai aasmanon ka aur zamin ka uss kay noor ki misal misil aik taaq kay hai jiss mein chiragh ho aur chiragh seeshay ki qandeel mein ho aur seesha misil chamaktay huye roshan sitaray kay ho woh chiragh aik ba-barkat darakht zaitoon kay tel say jalaya jata ho jo darakht na mashriqi hai na maghribi khud woh tel qareeb hai kay aap hi roshni denay lagay agarcheh ussay aag na bhi chuye noor per noor hai Allah Taalaa apnay noor ki taraf rehnumaee kerta hai jissay chahaye logon (kay samjhaney) ko yeh misalen Allah Taalaa biyan farma raha hai aur Allah Taalaa her cheez kay haal say bakhoobi waqif hai"
        },
        {
            "chapter": 24,
            "verse": 36,
            "text": "Unn gharon mein jin kay buland kerney aur jin mein apnay naam ki yaad ka Allah Taalaa ney hukum diya hai wahan subha-o-shaam Allah Taalaa ki tasbeeh biyan kertay hain"
        },
        {
            "chapter": 24,
            "verse": 37,
            "text": "Aisay log jinhen tijarat aur khareed-o-farokht Allah kay zikar say aur namaz kay qaeem kerney aur zakat ada kerney say ghafil nahi kerti uss din say dartay hain jiss din boht say dil aur boht si aankhen ulat pulat hojyen gi"
        },
        {
            "chapter": 24,
            "verse": 38,
            "text": "Iss iraday say kay Allah unhen unn kay aemaal ka behtareen badla dey bulkay apnay fazal say aur kuch ziyadti ata faramye. Allah Taalaa jissay chahaye bey shumaar roziyan deta hai"
        },
        {
            "chapter": 24,
            "verse": 39,
            "text": "Aur kafiron kay aemaal misil uss chamakti hui rait kay hain jo chatyal maidan mein ho jissay piyasa shaks door say pani samjhta hai lekin jab uss kay pass phonchta hai to ussay kuch bhi nahi pata haan Allah ko apnay pass pata hai jo uss ka hisab poora poora chuka deta hai. Allah boht jald hisab ker denay wala hai"
        },
        {
            "chapter": 24,
            "verse": 40,
            "text": "Ya misil unn andheron kay hai jo nihayat gehray samandar ki teh mein hon jissay upper talay ki mojon ney dhaanp rakha ho phir upper say badal chaye huye hon. Al-gharz andheriyan hain jo upper talay pay dar pay hain. Jab apna hath nikalay to ussay bhi qareeb hai kay na dekh sakay aur (baat yeh hai kay) jissay Allah Taalaa hi noor na dey uss kay pass koi roshni nahi hoti"
        },
        {
            "chapter": 24,
            "verse": 41,
            "text": "Kiya aap ney nahi dekha kay aasmano aur zamin ki kul makhlooq aur par phelaye urney walay kul parind Allah ki tasbeeh mein masghool hain. Her aik ki namaz aur tasbeeh ussay maloom hai log jo kuch keren uss say Allah bakhoobi waqif hai"
        },
        {
            "chapter": 24,
            "verse": 42,
            "text": "Zamin-o-aasman ki badshaat Allah hi ki hai aur Allah Taalaa hi ki taraf lotna hai"
        },
        {
            "chapter": 24,
            "verse": 43,
            "text": "Kiya aap ney nahi dekha kay Allah Taalaa badlon ko chalata hai phir unhen milata hai phir unhen teh ba teh ker deta hai phir aap dekhtay hain kay unn kay darmiyan mein say meenh barasta hai. Wohi aasman ki janib say olon kay pahar mein say olay barsata hai phir jinhen chahaye unn kay pass unhen barsaye aur jin say chahaye unn say enhen hata dey.Badal hi say nikalney wali bijli ki chamak aisi hoti hai kay goya abb aankhon ki roshni ley chali"
        },
        {
            "chapter": 24,
            "verse": 44,
            "text": "Allah Taalaa hi din aur raat ko rad-o-badal kerta rehta hai aankhon walon kay liye to iss mein yaqeenan bari bari ibraten hain"
        },
        {
            "chapter": 24,
            "verse": 45,
            "text": "Tamam kay tamam chalney phirney walay jaandaaron ko Allah Taalaa hi ney pani say peda kiya hai inn mein say baaz to apnay pet kay bal chaltay hain baaz do paon per chaltay hain. Baaz char paon per chaltay hain Allah Taalaa jo chahata hai peda kerta hai. Be-shak Allah Taalaa her cheez per qadir hai"
        },
        {
            "chapter": 24,
            "verse": 46,
            "text": "Bila shak-o-shuba hum ney roshan aur wazeh aayaten utar di hain Allah Taalaa jissay chahaye seedhi raah dikha deta hai"
        },
        {
            "chapter": 24,
            "verse": 47,
            "text": "Aur kehtay hain kay hum Allah Taalaa aur rasool per eman laye aur faman bardaar huye phir unn mein say aik firqa iss kay baad bhi phir jata hai. Yeh eman walay hain (hi) nahi"
        },
        {
            "chapter": 24,
            "verse": 48,
            "text": "Jab yeh iss baat ki taraf bulaye jatay hain kay Allah aur iss ka rasool unn kay jharay chuka dey to bhi inn ki aik jamat mun morney wali bann jati hai"
        },
        {
            "chapter": 24,
            "verse": 49,
            "text": "Haan agar inhi ko haq phonchta ho to mutee-o-farma bardaar ho ker iss ki taraf chalay aatay hain"
        },
        {
            "chapter": 24,
            "verse": 50,
            "text": "Kiya inn kay dilon mein beemari hai? Ya yeh shak-o-shuba mein paray huye hain? Ya enhen iss baat ka darr hai kay Allah Taalaa aur uss ka rasool inn ki haq talfi na keren? Baat yeh hai kay yeh log khud hi baray zalim hain"
        },
        {
            "chapter": 24,
            "verse": 51,
            "text": "eman walon ka qol to yeh hai kay jab unhen iss liye bulaya jata hai kay Allah aur iss ka rasool inn mein faisal ker dey to woh kehtay hain kay hum ney suna aur maan liya. Yehi log kaamyaab honey walay hain"
        },
        {
            "chapter": 24,
            "verse": 52,
            "text": "Jo bhi Allah Taalaa ki uss kay rasool ki farman bardaari keren khof-e-elahee rakhen aur uss kay azabon say dartay rahen wohi nijat paney walay hain"
        },
        {
            "chapter": 24,
            "verse": 53,
            "text": "Bari pukhtagi kay sath Allah Taalaa ki qasmen kha kha ker kehtay hain kay aap ka hukum hotay hi nikal kharay hongay. Keh dijiy kay bus qasmen na khao (tumhari) itaâ€™at ki haqeeqat maloom hai. Jo kuch tum ker rahey ho Allah Taalaa uss say ba-khabar hai"
        },
        {
            "chapter": 24,
            "verse": 54,
            "text": "Keh dijiye kay Allah Taalaa ka hukum mano rasoolullah ki itaâ€™at kero phir bhi agar tum ney roo gardani ki to rasool kay zimmay to sirf wohi hai jo iss per lazim ker diya gaya hai aur tum per iss ki jawab dahee hai jo tum per rakha gaya hai hidayat to tumhen ussi waqt milay gi jab rasool ki ma-tehati kero. Suno rasool kay zimmay to sirf saaf tor per phoncha dena hai"
        },
        {
            "chapter": 24,
            "verse": 55,
            "text": "Tum mein say unn logon say jo eman laye hain aur nek aemaal kiye hain Allah Taalaa wada farma chuka hai kay unhen zaroor zamin mein khalifa banaye ga jaisay kay unn logon ko khalifa banaya tha jo inn say pehlay thay aur yaqeenan inn kay liye inn kay iss deen ko mazbooti kay sath mohkum ker kay jama dey ga jissay unn kay liye woh pasand farma chuka hai aur inn kay iss khof-o-khatar ko woh aman-o-amaan mein badal dey ga woh meri ibadat keren gay meray sath kissi ko bhi shareek na therayen gay. Iss kay baad bhi jo log na-shukri aur kufur keren yaqeenan fasiq hain"
        },
        {
            "chapter": 24,
            "verse": 56,
            "text": "Namaz ki pabandi kero zakat ada kero aur Allah Taalaa kay rasool ki farman bardaari mein lagay raho takay tum per reham kiya jaye"
        },
        {
            "chapter": 24,
            "verse": 57,
            "text": "Yeh khayal kabhi bhi na kerna kay munkir log zamin mein (idhar udhar bhaag ker) humen hara denay walay hain inn ka asli thikana to jahannum hai jo yaqeenan boht hi bura thikana hai"
        },
        {
            "chapter": 24,
            "verse": 58,
            "text": "eman walo! Tum say tumhari milkiyat kay ghulamon ko aur unhen bhi jo tum mein say balooghat ko na phonchay hon (apnay aaney ki) teen waqton mein ijazat hasil kerni zaroori hai. Namaz-e-fajar say pehlay aur zohar kay waqt jab kay tum apnay kapray utar rakhtay ho aur isha ki namaz kay baad yeh teeno waqt tumhari (khilwat) aur parday kay hain. Inn waqton kay ma-siwa na to tum per koi gunah hai na unn per. Tum sab aapas mein aik doosray kay pass ba-kasrat aaney janey walay ho (hi) Allah iss tarah khol khol ker apnay ehkaam tum say biyan farma raha hai. Allah Taalaa pooray ilm aur kamil hikmat wala hai"
        },
        {
            "chapter": 24,
            "verse": 59,
            "text": "Aur tumharay bachay (bhi) jab balooghat ko phonch jayen to jiss tarah unn kay aglay log ijazat mangtay hain unhen bhi ijazat maang ker aana chahaye Allah Taalaa tum say issi tarah apni aayaten biyan farmata hai. Allah Taalaa hi ilm-o-hikmat wala hai"
        },
        {
            "chapter": 24,
            "verse": 60,
            "text": "Bari boorhi aurten jinhen nikah ki umeed (aur khuwaish hi) na rahi ho woh apnay agar apnay kapray utar rakhen to unn per koi gunah nahi ba-shart-e-kay woh apna banao singhaar zahir kerney waliyan na hon tahum inn say bhi ehtiyaat rakhen to inn kay liye boht afzal hai aur Allah Taalaa sunta janta hai"
        },
        {
            "chapter": 24,
            "verse": 61,
            "text": "Andhay per langray per beemar per aur khud tum per (mutlaqan) koi harj nahi kay tum apnay gharon say khalo ya apnay bapon kay gharon say ya apni maaon kay gharon say ya apnay bhiyon kay gharon say ya apni behno kay gharon say ya apnay chachaon kay gharon say ya apni phoophiyon kay gharon say ya apnay mamooâ€™on kay gharon say ya apni khalaon kay gharon say ya unn kay gharon say jin ki kunjiyon kay tum malik ho ya apnay doston kay gharon say. Tum per iss mein bhi koi gunah nahi kay tum sab sath beht ker khana khao ya alag alag. Pus jab tum gharon mein janey lago to apnay ghar walon ko salam ker liya kero duya-e-khair hai jo ba-barkat aur pakeeza hai Allah Taalaa ki taraf say nazil shuda yun hi Allah Taalaa khol khol ker tum say apnay ehkaam biyan farma raha hai takay tum samajh lo"
        },
        {
            "chapter": 24,
            "verse": 62,
            "text": "Ba-emaan log to wohi hain jo Allah Taalaa per aur uss kay rasool per yaqeen rakhtay hain aur jab aisay moamlay mein jiss mein logon kay jama honey ki zaroorat hoti hai nabi kay sath hotay hain to jab tak aap say ijazt na len kahin nahi jatay. Jo log aisay moqay per aap say ijazat ley letay hain haqeeqat mein yehi hain jo Allah Taalaa per aur uss kay rasool per eman laa chukay hain.pus jab aisay log aap say apnay kissi kaam kay liye ijazat talab keren to aap inn mein say jissay chahayen ijazat dey den aur inn kay liye Allah Taalaa say baksish ki dua mangen be-shak Allah bakshney wala meharbaan hai"
        },
        {
            "chapter": 24,
            "verse": 63,
            "text": "Tum Allah Taalaa kay nabi kay bulney ko aisa bulawa na kerlo jaisa kay aapas mein aik doosray ko hota hai. Tum mein say unhen Allah khoob janta hai jo nazar bacha ker chupkay say sirak jatay hain suno jo log hukum-e-rasool ki mukhlifat kertay hain unhen dartay rehna chahaye kay kahin unn per koi zabardast aafat na aa paray ya unhen dard-naak azab na phonchay"
        },
        {
            "chapter": 24,
            "verse": 64,
            "text": "Aagah hojao kay aasma-o-zamin mein jo kuch hai sab Allah Taalaa hi ka hai. Jiss ravish per tum ho woh issay bakhoobi janta hai aur jiss din yeh sab uss ki taraf lotaye jayen gay uss din inn ko inn kay kiye say woh khabardaar ker dey ga. Allah Taalaa sab kuch jannay wala hai"
        },
        {
            "chapter": 25,
            "verse": 1,
            "text": "Bohat ba-barkat hai woh Allah Taalaa jiss ney apnay banday per furqan utara takay woh tamam logon kay liye aagah kerney wala bann jaye"
        },
        {
            "chapter": 25,
            "verse": 2,
            "text": "Ussi Allah ki saltanat hai aasmano aur zamin ki aur woh koi aulad nahi rakhta na uss ki saltanat mein koi uss ka sajhi hai aur her cheez ko uss ney peda ker kay aik munasib andaza thera diya hai"
        },
        {
            "chapter": 25,
            "verse": 3,
            "text": "Inn logon ney Allah kay siwa jinhen apnay mabood thera rakhay hain woh kissi cheez ko peda nahi ker saktay bulkay woh khud peda kiye jatay hain yeh to apni jaan kay nuksan nafay ka bhi ikhtiyar nahi rakhtay aur na maut-o-hayat kay aur na doobara ji uthney kay woh malik hain"
        },
        {
            "chapter": 25,
            "verse": 4,
            "text": "Aur kafiron ney kaha yeh to bus khud issi ka ghara gharaya jhoot hai jiss per aur logon ney bhi iss ki madad ki hai dar-asal yeh kafir baray hi zulm aur sir-ta-sir jhoot kay murtakib huye hain"
        },
        {
            "chapter": 25,
            "verse": 5,
            "text": "Aur yeh bhi kaha kay yeh to aglon kay afsaney hain jo iss ney likha rakhay hain bus wohi subha-o-shaam iss kay samney parhay jatay hain"
        },
        {
            "chapter": 25,
            "verse": 6,
            "text": "Keh dijiye kay issay to uss Allah ney utara hai jo aasman-o-zamin ki tamam posheeda baaton ko janta hai. Be-shak woh bara hi bakhshney wala meharbaan hai"
        },
        {
            "chapter": 25,
            "verse": 7,
            "text": "Aur enhon ney kaha yeh kaisa rasool hai kay khana khata hai aur bazaron mein chlta phirta hai iss kay pass koi farishta kiyon nahi bheja jata? Kay woh bhi iss kay sath ho ker daraney wala bann jata"
        },
        {
            "chapter": 25,
            "verse": 8,
            "text": "Ya iss kay pass koi khazana hi daal diya jata ya iss ka koi baagh hi hota jiss mein say yeh khata. Aur inn zalimon ney kaha kay tum aisay aadmi kay peechay ho liye ho jiss per jadoo ker diya gaya hai"
        },
        {
            "chapter": 25,
            "verse": 9,
            "text": "Khayal to kijiye! Kay yeh log aap ki nisbat kaisi kaisi baaten banatay hain. Pus jiss say khud hi behak rahey hain aur kissi tarah raah per nahi aa saktay"
        },
        {
            "chapter": 25,
            "verse": 10,
            "text": "Allah Taalaa to aisa ba-barkat hai kay agar chahaye to aap ko boht say aisay baghaat inayat farma dey jo inn kay kahey huye bagh say boht hi behar hon jin kay neechay nehren lehren ley rahi hon aur aap ko boht (pukhta) mehal bhi dey dey"
        },
        {
            "chapter": 25,
            "verse": 11,
            "text": "Baat yeh hai kay yeh log qayamat ko jhoot samajhtay hain aur qayamat kay jhutlaney walon kay liye hum ney bharakti hui aag tayyar ker rakhi hai"
        },
        {
            "chapter": 25,
            "verse": 12,
            "text": "Jab woh enhen door say dekhay gi to yeh uss ka gussay say bipharna aur dharna sunen gay"
        },
        {
            "chapter": 25,
            "verse": 13,
            "text": "Aur jab yeh jahannum ki kissi tang jagah mein mashken kus ker phenk diye jayengay to wahan apnay liye maut hi maut pukaren gay"
        },
        {
            "chapter": 25,
            "verse": 14,
            "text": "(inn say kaha jayega) aaj aik hi maut ko na pukaro bulkay boht si ammwaat ko pukaro"
        },
        {
            "chapter": 25,
            "verse": 15,
            "text": "Aap keh dijiye kay kiya yeh behtar hai ya woh hameshgi wali jannat jiss ka wada perhezgaron say kiya gaya hai jo inn ka badla hai aur inn kay lotney ki asli jagah hai"
        },
        {
            "chapter": 25,
            "verse": 16,
            "text": "Woh jo chahayen gay unn kay liye wahan mojood hoga hamesha rehney walay. Yeh to aap kay rab kay zimmay wada hai jo qabil-e-talab hai"
        },
        {
            "chapter": 25,
            "verse": 17,
            "text": "Aur jiss din Allah Taalaa enhen aur siwaye Allah kay jinhen yeh poojtay rahey unhen jama keray ga kay kiya meray inn bandon ko tum ney gumrah kiya ya yeh khud hi raah say gumm hogaye"
        },
        {
            "chapter": 25,
            "verse": 18,
            "text": "Woh jawab den gay kay tu pak zaat hai khud humen hi yeh zaiba na tha kay teray siwa auron ko apna kaar saaz banatay baat yeh hai kay tu ney enhen aur inn kay baap dadon ko aasoodgiyan ata farmaeen yahan tak kay woh naseehat bhula bethay yeh log thay hi halak honey walay"
        },
        {
            "chapter": 25,
            "verse": 19,
            "text": "To enhon ney to tumhen tumhari tamam baton mein jhutlaya abb na to tum mein azabon kay pherney ki taqat hai na madad kerney ki tum say jiss jiss ney zulm kiya hai hum ussay bara azab chakhayen gay"
        },
        {
            "chapter": 25,
            "verse": 20,
            "text": "Hum ney aap say pehlay jitnay rasool bhejay sab kay sab khana bhi khatay thay aur bazaron mein bhi chaltay phirtay thay aur hum ney tum say her aik ko doosray ki aazmaeesh ka zariya bana diya. Kiya tum sabar kero gay? Tera rab sab kuch dekhney wala hai"
        },
        {
            "chapter": 25,
            "verse": 21,
            "text": "Aur jinhen humari mulaqat ki tawaqqa nahi unhon ney kaha kay hum per farishtay kiyon nahi utaray jatay? Ya hum apni aankhon say apnay rab ko dekh letay? Inn logon ney apnay aap ko ho boht bara samajh rakha hai aur sakht sirkashi ker li hai"
        },
        {
            "chapter": 25,
            "verse": 22,
            "text": "Jiss din yeh farishton ko dekh len gay uss din inn gunehgaron ko koi khushi na hogi aur kahen gay yeh mehroom hi mehroom kiye gaye"
        },
        {
            "chapter": 25,
            "verse": 23,
            "text": "Aur enhon ney jo amal kiye thay hum ney unn ki taraf barh ker enhen paraganda zarron ki tarah ker diya"
        },
        {
            "chapter": 25,
            "verse": 24,
            "text": "Albatta uss din jannatiyon ka thikana behtar hoga aur khuwab gaah bhi umdah hogi"
        },
        {
            "chapter": 25,
            "verse": 25,
            "text": "Aur jiss din aasman badal samet phat jayega aur farishtay laga taar utaray jayengay"
        },
        {
            "chapter": 25,
            "verse": 26,
            "text": "Uss din sahih tor per mulk sirf rehman ka hi hoga aur yeh din kafiron per bara bhari hoga"
        },
        {
            "chapter": 25,
            "verse": 27,
            "text": "Aur uss din zalim shaks apnay hathon ko chaba chaba ker kahey ga haye kaash kaye mein ney rasool (PBUH) ki raah ikhtiyar ki hoti"
        },
        {
            "chapter": 25,
            "verse": 28,
            "text": "Haye afsos kaash kay mein ney falan ko dost na banaya hota"
        },
        {
            "chapter": 25,
            "verse": 29,
            "text": "Iss ney to mujhay iss kay baad gumrah ker diya kay naseehat meray pass aa phonci thi aur shetan to insan ko (waqt per) dagha denay wala hai"
        },
        {
            "chapter": 25,
            "verse": 30,
            "text": "Aur rasool kahey ga kay aey meray perwerdigar! Be-shak meri ummat ney iss quran ko chor rakha tha"
        },
        {
            "chapter": 25,
            "verse": 31,
            "text": "Aur iss tarah hum ney her nabi kay dushman baaz gunehgaron ko bana diya hai. Aur tera rab hi hidayat kerney wala aur madad kerney wala kafi hai"
        },
        {
            "chapter": 25,
            "verse": 32,
            "text": "Aur kafiron ney kaha kay iss per quran sara ka sara aik sath hi kiyon na utara gaya issi tarah hum ney (thora thora ker kay) utara takay iss say hum aap ka dil qavi rakhen hum ney issay thehar thehar ker hi parh sunaya hai"
        },
        {
            "chapter": 25,
            "verse": 33,
            "text": "Yeh aap kay pass jo koi misal layen gay hum uss ka sacha jawab aur umdah tojeeh aap ko bata den gay"
        },
        {
            "chapter": 25,
            "verse": 34,
            "text": "Jo log apnay mun kay bal jahannum ki taraf jama kiye jayengay. Wohi bad-tar makaan walay aur gumrah tar raastay walay hain"
        },
        {
            "chapter": 25,
            "verse": 35,
            "text": "Aur bila shuba hum ney musa ko kitab di aur unn kay humrah unn kay bhai haroon ko unn ka wazir bana diya"
        },
        {
            "chapter": 25,
            "verse": 36,
            "text": "Aur keh diya kay tum dono unn logon ki taraf jao jo humari aayaton ko jhutla rahey hain. Phir hum ney unhen bilkul hi paamaal ker diya"
        },
        {
            "chapter": 25,
            "verse": 37,
            "text": "Aur qom-e-nooh ney bhi jab rasoolon ko jhoota kaha to hum ney unhen gharaq ker diya aur logon kay liye unhen nishan-e-ibrat bana diya. Aur hum ney zalimon kay liye dard-naak azab mohiyya ker rakha hai"
        },
        {
            "chapter": 25,
            "verse": 38,
            "text": "Aur aadiyon aur samoodiyon aur koonwen walon ko aur unn kay darmiyan ki boht si ummaton ko (halak ker diya)"
        },
        {
            "chapter": 25,
            "verse": 39,
            "text": "Aur hum ney unn kay samney misalen biyan ken phir her aik bilkul tabah-o-barbaad ker diya"
        },
        {
            "chapter": 25,
            "verse": 40,
            "text": "Yeh log uss basti kay pass say bhi aatay jatay hain jin per buri tarah ki barish barsaee gaee kiya yeh phir bhi issay dekhtay nahi? Haqeeqat yeh hai kay enhen marr ker ji uthney ki umeed hi nahi"
        },
        {
            "chapter": 25,
            "verse": 41,
            "text": "Aur tumhen jab kabhi dekhtay hain to tum say maskhara pann kerney lagtay hain. Kay kiya yehi woh shaks hain jinehn Allah Taalaa ney rasool bana ker bheja hai"
        },
        {
            "chapter": 25,
            "verse": 42,
            "text": "(woh to kahiye) kay hum iss per jama rahey werna enhon ney to humen humaray maboodon say behka denay mein koi kasar nahi chori thi. Aur yeh jab azabon ko dekhen gay to enhen saaf maloom hojaye ga kay poori tarah raah say bhatka hua kaun tha"
        },
        {
            "chapter": 25,
            "verse": 43,
            "text": "Kiya aap ney ussay bhi dekha jo apni khwais-e-nafs ko apna mabood banaye huye hai kiya aap uss kay zimay daar ho saktay hain"
        },
        {
            "chapter": 25,
            "verse": 44,
            "text": "Kiya aap issi khayal mein hain kay inn mein say aksar suntay ya samajhtay hain. Woh to niray chopayon jaisay hain bulkay inn say bhi ziyada bhatkay huye"
        },
        {
            "chapter": 25,
            "verse": 45,
            "text": "Kiya aap ney nahi dekha kay aap kay rab ney saye ko kiss tarah phela diya hai? Agar chahata to issay thehra hua hi ker deta. Phir hum ney aftab ko issi per daleel banaya"
        },
        {
            "chapter": 25,
            "verse": 46,
            "text": "Phir hum ney ussay aahista aahista apni taraf khench liya"
        },
        {
            "chapter": 25,
            "verse": 47,
            "text": "Aur wohi hai jiss ney raat ko tumharay liye parda banaya aur neend ko rahat banaee aur din ko uth kharay honey ka waqt"
        },
        {
            "chapter": 25,
            "verse": 48,
            "text": "Aur wohi hai jo baaraan-e-rehmat say pehlay khush khabri denay wali hawaon ko bhejta hai aur hum aasman say pak pani barsatay hain"
        },
        {
            "chapter": 25,
            "verse": 49,
            "text": "Takay iss kay zariye say murda shehar ko zinda ker den aur issay hum apni makhlooqaat mein say boht say chopayon aur insano ko pilatay hain"
        },
        {
            "chapter": 25,
            "verse": 50,
            "text": "Aur be-shak hum ney issay unn kay darmiyan tarah tarah say biyan kiya takay woh naseehat hasil keren magar phir bhi aksar logon ney siwaye na-shukri kay mana nahi"
        },
        {
            "chapter": 25,
            "verse": 51,
            "text": "Agar hum chahatay to her her basti mein darney wala bhej detay"
        },
        {
            "chapter": 25,
            "verse": 52,
            "text": "Pus aap kafiron ka kehna na manen aur quran kay zariye inn say poori taqat say bara jihad keren"
        },
        {
            "chapter": 25,
            "verse": 53,
            "text": "Aur wohi hai jiss ney do samandar aapas mein mila rakhay hain yeh hai meetha aur mazedaar aur yeh hai khaari kerwa aur inn dono kay darmiyan aik hijab aur mazboot oot kerdi"
        },
        {
            "chapter": 25,
            "verse": 54,
            "text": "Woh hai jiss ney pani say insan ko peda kiya phir issay nasab wala aur susrali rishton wala ker diya. Bila shuba aap ka perwerdigar (her cheez per) qadir hai"
        },
        {
            "chapter": 25,
            "verse": 55,
            "text": "Yeh Allah ko chor ker unn ki ibadat kertay hain jo na to enhen koi nafa dey saken na koi nuksan phonca saken aur kafir to hay hi apna rab kay khilaf (shetan ki) madad kerney wala"
        },
        {
            "chapter": 25,
            "verse": 56,
            "text": "Hum ney to aap ko khush khabri aur darr sunaney wala (nabi) bana ker bheja hai"
        },
        {
            "chapter": 25,
            "verse": 57,
            "text": "Keh dijiye kay mein quran kay phonchaney per tum say koi badla nahi chahata magar jo shaks apnay rab ki taraf raah pakarna chahye"
        },
        {
            "chapter": 25,
            "verse": 58,
            "text": "Uss hamesha zinda rehnay walay Allah Taalaa per tawakkal keren jissay kabhi maut nahi aur uss ki tareef kay sath pakeezgi biyan kertay rahen woh apnay gunahon say kafi khabardaar hai"
        },
        {
            "chapter": 25,
            "verse": 59,
            "text": "Wohi hai jiss aasmano aur zamin aur inn kay darmiyan ki sab cheezon ko cheh din mein peda ker diya hai phir arsh per mustawi hua woh rehman hai aap iss ka baray mein kissi khabar daar say pooch len"
        },
        {
            "chapter": 25,
            "verse": 60,
            "text": "Inn say jabb bhi kaha jata hai kay rehman ko sajda kero to jawab detay hain rehman hai kiya? Kiya hum ussay sajda keren jiss ka tu humen hukum dey raha hai aur iss (tableegh) ney unn ki nafrat mein mazeed izafa ker diya"
        },
        {
            "chapter": 25,
            "verse": 61,
            "text": "Ba-barkat hai woh jiss ney aasman mein burj banaye aur iss mein aftab banaya aur munawar mahtab bhi"
        },
        {
            "chapter": 25,
            "verse": 62,
            "text": "Aur ussi ney raat aur din ko aik doosray kay peechay aaney janey wala banaya uss shaks ki naseehat kay liye jo naseehat hasil kerney ya shukar guzari kerney ka irada rakhta ho"
        },
        {
            "chapter": 25,
            "verse": 63,
            "text": "Rehman kay (sachay) banday woh hain jo zamin per farotni kay sath chaltay hain aur jab bey ilm log inn say baten kerney lagtay hain to woh keh detay hain kay salam hai"
        },
        {
            "chapter": 25,
            "verse": 64,
            "text": "Aur jo apnay rab kay samney sajday aur qayam kertay huye raten guzar detay hain"
        },
        {
            "chapter": 25,
            "verse": 65,
            "text": "Aur jo yeh dua kertay hain kay aey humaray perwerdigar! Hum say dozakh ka azab paray hi paray rakh kiyon kay iss ka azab chimat janey wala hai"
        },
        {
            "chapter": 25,
            "verse": 66,
            "text": "Be-shak woh therney aur rehney kay lehaz say bad-tareen jagah hai"
        },
        {
            "chapter": 25,
            "verse": 67,
            "text": "Aur jo kharach kertay waqt bhi na to israaf kertay hain na bakheeli bulkay inn dono kay darmiyan motadil tareeqay per kharach kertay hain"
        },
        {
            "chapter": 25,
            "verse": 68,
            "text": "Aur Allah kay sath kissi doosray ko mabood nahi pukartay aur kissi aisay shaks ko jissay qatal kerna Allah Taalaa ney mana ker diya ho woh ba-juz haq kay qatal nahi kertay na woh zinah kay muratkib hotay hain aur jo koi yeh kaam keray woh apnay upper sakht wabaal laye ga"
        },
        {
            "chapter": 25,
            "verse": 69,
            "text": "Issay qayamat kay din dogra azab kiya jayega aur woh zillat-o-khuwari kay sath hamesha ussi mein rahey ga"
        },
        {
            "chapter": 25,
            "verse": 70,
            "text": "Siwaye unn logon kay jo tauba keren aur eman layen aur nek kaam keren aisay logon kay gunahon ko Allah Taalaa nekiyon say badal deta hai Allah bakhshney wala meharbaani kernay wala hai"
        },
        {
            "chapter": 25,
            "verse": 71,
            "text": "Aur jo shaks toba keray aur nek amal keray woh to (haqeeqatan) Allah Taalaa ki taraf sacha rujoo kerta hai"
        },
        {
            "chapter": 25,
            "verse": 72,
            "text": "Aur jo log jhooti gawahee nahi detay aur jab kissi laghaw cheez per unn ka guzar hota hai to sharafat say guzar jatay hain"
        },
        {
            "chapter": 25,
            "verse": 73,
            "text": "Aur jab enhen unn kay rab kay kalam ki aayaten sunaee jati hain to woh andhay behray ho ker inn per nahi girtay"
        },
        {
            "chapter": 25,
            "verse": 74,
            "text": "Aur yeh dua kertay hain kay aey humaray perwerdigar! Tu humen humari biwiyon aur aulad say aankhon ki thandak ata farma aur humen perhezgaron ka paishwa bana"
        },
        {
            "chapter": 25,
            "verse": 75,
            "text": "Yehi woh log hain jinhen unn kay sabar kay badlay jannat kay buland-o-bala khaney diye jayen gay jahan unhen dua salam phonchaya jayega"
        },
        {
            "chapter": 25,
            "verse": 76,
            "text": "Uss mein yeh hamesha rahen gay woh boht hi achi jagah aur umdah moqam hai"
        },
        {
            "chapter": 25,
            "verse": 77,
            "text": "Keh dijiye! agar tumhari dua iltija (pukarna) na hoti to mera rab tumhari mutlaq perwa na kerta tum to jhutla chukay abb un-qareeb iss ki saza tumhen chimat janey wali hogi"
        }
    ]
}