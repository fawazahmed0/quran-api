{
    "juzs": [
        {
            "chapter": 36,
            "verse": 28,
            "text": "Iss kay baad hum ney uss qom per aasman say koi lashkar na utara aur na iss tarah hum utara kertay hain"
        },
        {
            "chapter": 36,
            "verse": 29,
            "text": "Woh to sirf aik zor ki cheekh thi kay yakayak woh sab kay sab bujh bujha gaye"
        },
        {
            "chapter": 36,
            "verse": 30,
            "text": "(aisay) bando per afsos! Kabhi bhi koi rasool unn kay pass nahi aaya jiss ki hansi unhon ney na uraee ho"
        },
        {
            "chapter": 36,
            "verse": 31,
            "text": "Kiya unhon ney nahi dekha kay inn kay pehlay boht si qomon ko hum ney gharat ker diya kay woh unn ki taraf lot ker nahi aayen gay"
        },
        {
            "chapter": 36,
            "verse": 32,
            "text": "Aur nahi hai koi jamaat magar yeh kay woh jama hoker humaray samney hazir ki jayegi"
        },
        {
            "chapter": 36,
            "verse": 33,
            "text": "Aur inn kay liye aik nishani (khusk) zamin hai jiss ko hum ney zindah ker diya aur iss say ghalla nikala jiss mein say woh kahatay hain"
        },
        {
            "chapter": 36,
            "verse": 34,
            "text": "Aur hum ney iss mein khajooron kay aur angooron kay baghaat peda kerdiye aur jin mein hum ney chashmay bhi jari ker diye hain"
        },
        {
            "chapter": 36,
            "verse": 35,
            "text": "Takay (log) uss kay phal khayen aur iss ki inn kay hathon ney nahi banaya. Phir kiyon shukar guzari nahi kertay"
        },
        {
            "chapter": 36,
            "verse": 36,
            "text": "Woh pak zaat hai jiss ney her cheez kay joray peda kiye khua woh zamin ki ugaee hui cheezen hon khua khud unkay nafoos hon khua woh (cheezen) hon jinhen yeh jantay bhi nahi"
        },
        {
            "chapter": 36,
            "verse": 37,
            "text": "Aur inn kay liye aik nishani raat hai jiss say hum din ko kheench latay detay hain to yakayak andheray mein reh jatay hain"
        },
        {
            "chapter": 36,
            "verse": 38,
            "text": "Aur sooraj kay liye jo muqarrara raah hai woh ussi per chalta hai yeh hai muqarrar kerdah ghalib ba-ilm Allah Taalaa ka"
        },
        {
            "chapter": 36,
            "verse": 39,
            "text": "Aur chand ki hum ney manzilen muqarrar ker rahkhi hain yahan tak kay woh lot ker purani tehni ki tarah hojata hai"
        },
        {
            "chapter": 36,
            "verse": 40,
            "text": "Na aftab ki yeh majal hai kay chand ko pakray aur na raat din per aagay barh janey wali hai aur sab kay sab aasman mein tertay phirtay hain"
        },
        {
            "chapter": 36,
            "verse": 41,
            "text": "Aur inn kay liye aik nishani (yeh bhi) hai kay hum ney inn ki nasal ko bhari hui kashti mein sawar kiya"
        },
        {
            "chapter": 36,
            "verse": 42,
            "text": "Aur inn kay liye issi jaisi aur cheezen peda ken jin per yeh sawar hotay hain"
        },
        {
            "chapter": 36,
            "verse": 43,
            "text": "Aur agar hum chahatay to enhen dobo detay. Phir na to koi unn ka faryad rass hota na woh bachaye jayen"
        },
        {
            "chapter": 36,
            "verse": 44,
            "text": "Lekin hum apni taraf say rehmat kertay hain aur aik muddat tak kay liye unhen faeeday day rahey hain"
        },
        {
            "chapter": 36,
            "verse": 45,
            "text": "Aur inn say jab (kabhi) kaha jata hai kay aglay pichlay (gunahon) say bacho takay tum per reham kiya jaye"
        },
        {
            "chapter": 36,
            "verse": 46,
            "text": "Aur inn kay pass to inn kay rab ki nishaniyon mein say koi nishani aisi nahi aati jiss say yeh bey rukhi na barattay hon"
        },
        {
            "chapter": 36,
            "verse": 47,
            "text": "Aur inn say jab kaha jata hai kay Allah Taalaa kay diye huyey mein say kuch kharach kero to yeh kuffar eman walon ko jawab detay hain kay hum enhen kiyon khilayen? Jinhen agar Allah Taalaa chahata to khud khila pila deta tum to ho hi khulli gumrahi mein"
        },
        {
            "chapter": 36,
            "verse": 48,
            "text": "Woh kehtay hain kay yeh wada kab hoga sachay ho to batlao"
        },
        {
            "chapter": 36,
            "verse": 49,
            "text": "Enhen sirf aik sakht cheekh ka intezar hai jo enhen aa pakray gi aur yeh bahum laraee jhagray mein hi hongay"
        },
        {
            "chapter": 36,
            "verse": 50,
            "text": "Uss waqt na to yeh waseeyat ker saken gay aur na apnay ehal ki taraf lot saken gay"
        },
        {
            "chapter": 36,
            "verse": 51,
            "text": "To soor kay phoonkay jatay hi sab kay sab apni qabron say apnay perwerdigar ki taraf (tez tez) chalney lagen gay"
        },
        {
            "chapter": 36,
            "verse": 52,
            "text": "Kahen gay haye haye! Humen humari khuwab gahaon say kiss ney utha diya. Yehi hai jiss ka wada rehman ney diya tha aur rasoolon ney sach sach keh diya tha"
        },
        {
            "chapter": 36,
            "verse": 53,
            "text": "Yeh nahi hai magar aik cheekh kay yakayak saray kay saray humaray samney hazir ker diyey jayen gay"
        },
        {
            "chapter": 36,
            "verse": 54,
            "text": "Pus aaj kissi shaks per kuch bhi zulm na kiya jayega aur tumhen nahi badla diya jayega magar sirf unhi kamon ka jo tum kiya kertay thay"
        },
        {
            "chapter": 36,
            "verse": 55,
            "text": "Jannati log aaj kay din apnay (dilchasp)mashghalon mein hashash bashash hain"
        },
        {
            "chapter": 36,
            "verse": 56,
            "text": "Woh aur unn ki biwiyan sayon mein masheriyon per takiya lagaye bethay hongay"
        },
        {
            "chapter": 36,
            "verse": 57,
            "text": "Inn kay liye jannat mein her qisam kay meway hongay aur bhi jo kuch woh talab keren"
        },
        {
            "chapter": 36,
            "verse": 58,
            "text": "Meharbaan perwerdigar ki taraf say unhen salam kaha jayega"
        },
        {
            "chapter": 36,
            "verse": 59,
            "text": "Aey gunehgaron! Aaj tum alag hojao"
        },
        {
            "chapter": 36,
            "verse": 60,
            "text": "Aey aulad-e-adam! Kiya mein ney tum say qol-o-qarar nahi liya tha kay tum shetan ki ibadat na kerna woh to tumhara khulla dushman hai"
        },
        {
            "chapter": 36,
            "verse": 61,
            "text": "Aur meri hi ibadat kerna. Seedhi raah yehi hai"
        },
        {
            "chapter": 36,
            "verse": 62,
            "text": "Shetan ney to tum mein say boht sari makhlooq ko behka diya. Kiya tum aqal nahi raktay"
        },
        {
            "chapter": 36,
            "verse": 63,
            "text": "Yehi woh dozakh hai jiss ka tumhen wada diya jata tha"
        },
        {
            "chapter": 36,
            "verse": 64,
            "text": "Apnay kufur ka badla paney kay liye aaj iss mein dakhil hojao"
        },
        {
            "chapter": 36,
            "verse": 65,
            "text": "Hum aaj kay din inkay mun per mohar laga den gay aur inn kay hath hum say batein keren gay aur inn kay paaon gawaheeyian den gay unn kamon ki jo woh kertay thay"
        },
        {
            "chapter": 36,
            "verse": 66,
            "text": "Agar hum chahtay to inn ki aankhen bey noor ker detay phir yeh rastay ki taraf dortay phirtay lekin enhen kaisay dikhaee deta"
        },
        {
            "chapter": 36,
            "verse": 67,
            "text": "Aur agar hum chahatay to inn ki jaga hi per inn ki soorten masakh ker detay phir na woh chal phir saktay aur na lot saktay"
        },
        {
            "chapter": 36,
            "verse": 68,
            "text": "Aur jissay hum boorsha kertay hain ussay pedaeeshi halat ki taraf phir ulat detay hain kiya phir bhi woh nahi samajhtay"
        },
        {
            "chapter": 36,
            "verse": 69,
            "text": "Na to hum ney iss payghumber ko shair sikhaye aur na yeh iss kay laeeq hai. Woh to sirf naseehat aur wazeh quran hai"
        },
        {
            "chapter": 36,
            "verse": 70,
            "text": "Takay woh her uss shaks ko aagah kerday jo zindah hai aur kafiron per hujjat sabit hojaye"
        },
        {
            "chapter": 36,
            "verse": 71,
            "text": "Kiya woh nahi dekhtay kay hum ney apnay hathon banaee hui cheezon mein say unn kay liye chopaye (bhi) peda ker diye jin kay yeh malik hogaye hain"
        },
        {
            "chapter": 36,
            "verse": 72,
            "text": "Aur inn mawesheeyon ko hum ney unn ka tabey farman bana diya hai jin mein say baaz to inn ki sawariyan hain aur baaz ka gosht khatay hain"
        },
        {
            "chapter": 36,
            "verse": 73,
            "text": "Enhen unn say aur bhi boht faeeday hain aur peenay ki cheezen. Kiya phit (bhi) yeh shukar ada nahi keren gay"
        },
        {
            "chapter": 36,
            "verse": 74,
            "text": "Aur woh Allah kay siwa doosron ko mabood banatay hain takay woh madad kiye jayen"
        },
        {
            "chapter": 36,
            "verse": 75,
            "text": "(halankay) unn mein inn ki madad ki taqat hi nahi (lekin) phir bhi (musrikeen) unn kay liye hazir baash lashkari hain"
        },
        {
            "chapter": 36,
            "verse": 76,
            "text": "Pus aap ko inn ki baat ghumnaak na keray hum inn ki possheedah aur ailaniya sari baaton ko (ba-khoobi) jantay hain"
        },
        {
            "chapter": 36,
            "verse": 77,
            "text": "Kiya insan ko itna bhi maloom nahi kay hum ney ussay nutfay say peda kiya hai? Phir yakayak woh sarreh jhagraloo bann betha"
        },
        {
            "chapter": 36,
            "verse": 78,
            "text": "Aur uss ney humaray liye misal biyan ki aur apni (asal) pedaeesh ko bhool gaya kehney laga inn gali sarhi haddiyon ko kon zindah ker sakta hai"
        },
        {
            "chapter": 36,
            "verse": 79,
            "text": "Aap jawab dijiye! Kay enhen woh zindah keray ga jiss ney enhen awwal martaba peda kiya hai jo sab tarah ki pedaeesh ka ba-khoobi jannay wala hai"
        },
        {
            "chapter": 36,
            "verse": 80,
            "text": "Wohi jiss ney tumharay liye sabz darakht say aag peda kerdi jiss say tum yakayak aag sulgatay ho"
        },
        {
            "chapter": 36,
            "verse": 81,
            "text": "Jiss ney aasman aur zamin ko peda kiya hai kiya woh inn jeson kay peda kerney per qadir nahi be-shak qadir hai. Aur wohi to peda kerney wala dana (beena) hai"
        },
        {
            "chapter": 36,
            "verse": 82,
            "text": "Woh jab kisi cheez ka iradah kerta hai ussay itna farma dena (kafi hai) kay ho ja woh ussi waqt hojati hai"
        },
        {
            "chapter": 36,
            "verse": 83,
            "text": "Pus pak hai woh Allah jiss hath mein her cheez ki badshaat hai aur jiss ki taraf tum sab lotaye jaogay"
        },
        {
            "chapter": 37,
            "verse": 1,
            "text": "Qasam hai saf bandhney walay (farishton ki)"
        },
        {
            "chapter": 37,
            "verse": 2,
            "text": "Phir poori tarah dantney walon ki"
        },
        {
            "chapter": 37,
            "verse": 3,
            "text": "Phir zikar-e-Allah ki tilawat kerney walon ki"
        },
        {
            "chapter": 37,
            "verse": 4,
            "text": "Yaqeenan tum sab ka mabood aik hi hai"
        },
        {
            "chapter": 37,
            "verse": 5,
            "text": "Aasmano aur zamin aur inn kay darmiyan ki tamam cheezon aur mashriqon ka rab wohi hai"
        },
        {
            "chapter": 37,
            "verse": 6,
            "text": "Hum ney aasman-e-duniya ko sitaron ki zeenat say aaraasta kiya"
        },
        {
            "chapter": 37,
            "verse": 7,
            "text": "Aur hifazat ki sirkash shetan say"
        },
        {
            "chapter": 37,
            "verse": 8,
            "text": "Aalam-e-bala kay farishton (ki baaton) ko sunnay kay liye woh kaan bhi nahi laga saktay bulkay her taraf say woh maaray jatay hain"
        },
        {
            "chapter": 37,
            "verse": 9,
            "text": "Bhaganey kay liye aur unn kay liye daeemi azab hai"
        },
        {
            "chapter": 37,
            "verse": 10,
            "text": "Magar jo koi aik aadh baat uchak lay bhagay to (foran hi) uss kay peechay dehakta hua shola lag jata hai"
        },
        {
            "chapter": 37,
            "verse": 11,
            "text": "Inn kafiron say poocho to kay aaya inn ka peda kerna ziyadah dushwaar hai ya (unn ka) jinhen hum ney (inn kay ilawa) peda kiya? Hum ney (insano) ko less daar mitti say peda kiya hai"
        },
        {
            "chapter": 37,
            "verse": 12,
            "text": "Bulkay tu tajjub ker raha hai aur yeh maskhara pan ker rahey hain"
        },
        {
            "chapter": 37,
            "verse": 13,
            "text": "Aur jab enhen naseehat ki jati hai yeh nahi mantay"
        },
        {
            "chapter": 37,
            "verse": 14,
            "text": "Aur jab kissi moajzzay ko dekhtay hain to mazaq uratay hain"
        },
        {
            "chapter": 37,
            "verse": 15,
            "text": "Aur kehtay hain kay yeh to bilkul khullam khulla jadoo hi hai"
        },
        {
            "chapter": 37,
            "verse": 16,
            "text": "Kiya jab hum mar jayen gay aur khak aur haddi hojayen gay phir kiya (sach much) hum uthaye jayen gay"
        },
        {
            "chapter": 37,
            "verse": 17,
            "text": "Kiya hum say pehlay kay humaray baap dada bhi"
        },
        {
            "chapter": 37,
            "verse": 18,
            "text": "Aap jawab dijiye! Kay haan haan aur tum zaleel (bhi) howo gay"
        },
        {
            "chapter": 37,
            "verse": 19,
            "text": "Woh to sirf aik zor ki jhirki hai kay yakayak yeh dekhney lagay gay"
        },
        {
            "chapter": 37,
            "verse": 20,
            "text": "Aur kahen gay kay haye humari kharabi yehi jaza (saza) ka din hai"
        },
        {
            "chapter": 37,
            "verse": 21,
            "text": "Yehi faislay ka din hai jissay tum jhutlatay rahey"
        },
        {
            "chapter": 37,
            "verse": 22,
            "text": "Zalimon ko aur unn kay humrahiyon ko aur (jin) jin ki woh Allah kay ilawa parastish kertay thay"
        },
        {
            "chapter": 37,
            "verse": 23,
            "text": "(inn sab ko) jama kerkay enhen dozakh ki raah dikha do"
        },
        {
            "chapter": 37,
            "verse": 24,
            "text": "Aur enhen theraklo (iss liye) kay inn say (zaroori) sawal kiyey janay walay hain"
        },
        {
            "chapter": 37,
            "verse": 25,
            "text": "Tumhen kiya hogaya hai kay (iss waqt) tum aik doosray ki madad nahi kertay"
        },
        {
            "chapter": 37,
            "verse": 26,
            "text": "Bulkay woh (sab kay sab) aaj farmanbardaar bann gaye"
        },
        {
            "chapter": 37,
            "verse": 27,
            "text": "Woh aik doosray ki taraf mutawajja hoker sawal-o-jawab kerney lagen gay"
        },
        {
            "chapter": 37,
            "verse": 28,
            "text": "Kahen gay kay tum to humaray pass humari dayen taraf say aatay thay"
        },
        {
            "chapter": 37,
            "verse": 29,
            "text": "Woh jawab den gay kay nahi bulkay tum hi eman daar na thay"
        },
        {
            "chapter": 37,
            "verse": 30,
            "text": "Aur kuch humara zor to tum per tha (hi) nahi. Bulkay tum (khud) sirkash log thay"
        },
        {
            "chapter": 37,
            "verse": 31,
            "text": "Abb to hum (sab) per humaray rab ki yeh baat sabit ho chuki kay hum (azab) chakhney walay hain"
        },
        {
            "chapter": 37,
            "verse": 32,
            "text": "Pus hum ney tumhen gumrah kiya hum to khud bhi gumrah hi thay"
        },
        {
            "chapter": 37,
            "verse": 33,
            "text": "So abb aaj kay din to (sab kay sab) azab mein shareek hain"
        },
        {
            "chapter": 37,
            "verse": 34,
            "text": "Hum gunehgaaro kay sath issi tarah kiya kertay hain"
        },
        {
            "chapter": 37,
            "verse": 35,
            "text": "Yeh woh (log) hain kay jab inn say kaha jata hai kay Allah kay siwa koi mabood nahi to yeh sirkashi kertay thay"
        },
        {
            "chapter": 37,
            "verse": 36,
            "text": "Aur kehtay thay kay kiya hum apnay maboodon ko aik deewaney shaeer ki baat per chor den"
        },
        {
            "chapter": 37,
            "verse": 37,
            "text": "(nahi nahi) bulkay (nabi) to haq (sacha deen) laye hain aur sab rasoolon ko sach jantay hain"
        },
        {
            "chapter": 37,
            "verse": 38,
            "text": "Yaqeenan tum dard-naak azab (ka maza) chakhney walay ho"
        },
        {
            "chapter": 37,
            "verse": 39,
            "text": "Tumhen ussi ka badla diya jayega jo tum kertay thay"
        },
        {
            "chapter": 37,
            "verse": 40,
            "text": "Magar Allah Taalaa kay khalis bargazeedah banday"
        },
        {
            "chapter": 37,
            "verse": 41,
            "text": "Unhin kay liye muqarrara rozi hai"
        },
        {
            "chapter": 37,
            "verse": 42,
            "text": "(her tarah kay) meway aur ba-izzat-o-ikraam hongay"
        },
        {
            "chapter": 37,
            "verse": 43,
            "text": "Nematon wali jannaton mein"
        },
        {
            "chapter": 37,
            "verse": 44,
            "text": "Takhton per aik doosray kay samney (bethay) hongay"
        },
        {
            "chapter": 37,
            "verse": 45,
            "text": "Jaari sharab kay jaam ka unn per dor chal raha hoga"
        },
        {
            "chapter": 37,
            "verse": 46,
            "text": "Jo saaf shaffaf peenay mein lazeez hogi"
        },
        {
            "chapter": 37,
            "verse": 47,
            "text": "Na uss say dard-e-sir ho aur na uss kay peenay say behken"
        },
        {
            "chapter": 37,
            "verse": 48,
            "text": "Aur unn kay pass neechi nazron bari bari aankhon wali (hooren) hongi"
        },
        {
            "chapter": 37,
            "verse": 49,
            "text": "Aisi jesay chupaye huyey anday"
        },
        {
            "chapter": 37,
            "verse": 50,
            "text": "(jannati) aik doosray ki taraf rukh kerkay poochen gay"
        },
        {
            "chapter": 37,
            "verse": 51,
            "text": "Unn mein say aik kehney wala kahe ga mera aik sathi tha"
        },
        {
            "chapter": 37,
            "verse": 52,
            "text": "Jo (mujh say) kaha kerta tha kay kiya tu (qayamat kay aaney ka) yaqeen kerney walon mein say hai"
        },
        {
            "chapter": 37,
            "verse": 53,
            "text": "Kiya jab kay hum mar ker mitti aur haddi hojayen gay kiya uss waqt hum jaza diyey janey walay hain"
        },
        {
            "chapter": 37,
            "verse": 54,
            "text": "Kahey ga tum chahtay ho kay jhaank ker dekh lo"
        },
        {
            "chapter": 37,
            "verse": 55,
            "text": "Jhaanktay hi ussay beechon beech jahannum mein (jalta hua) dekhay ga"
        },
        {
            "chapter": 37,
            "verse": 56,
            "text": "Kahey ga Wallah! Qareeb tha kay tu mujhay (bhi) barbaad ker day"
        },
        {
            "chapter": 37,
            "verse": 57,
            "text": "Agar meray rab ka ehsan na hota to mein bhi dizakh mein hazir kiyey janey walon mein hota"
        },
        {
            "chapter": 37,
            "verse": 58,
            "text": "Kiya (yeh sahih hai) kay hum marney walay hi nahi"
        },
        {
            "chapter": 37,
            "verse": 59,
            "text": "Ba-juz pehli aik mot kay aur na hum azab kiyey janey walay hain"
        },
        {
            "chapter": 37,
            "verse": 60,
            "text": "Phir to (zahir baat hai kay) yeh bari kaamyabi hai"
        },
        {
            "chapter": 37,
            "verse": 61,
            "text": "Aisi (kaamyabi) kay liye amal kernay walon ko amal kerna chahayey"
        },
        {
            "chapter": 37,
            "verse": 62,
            "text": "Kiya yeh mehmaani achi hai ya seendh (zaqoom) ka darakht"
        },
        {
            "chapter": 37,
            "verse": 63,
            "text": "Jissay hum ney zalimon kay liye sakht aazmaeesh bana rakha hai"
        },
        {
            "chapter": 37,
            "verse": 64,
            "text": "Be-shak woh darakht jahannum ki jarr mein say nikalta hai"
        },
        {
            "chapter": 37,
            "verse": 65,
            "text": "Jiss kay khoshay shetan kay siron jesay hotay hain"
        },
        {
            "chapter": 37,
            "verse": 66,
            "text": "(jahannumi) issi darakht mein say khayen gay aur issi say pet bharen gay"
        },
        {
            "chapter": 37,
            "verse": 67,
            "text": "Phir iss per garum jaltay jaltay paani ki malooni hogi"
        },
        {
            "chapter": 37,
            "verse": 68,
            "text": "Phir inn sab ka lotna jahannum ki (aag kay dher ki) taraf hoga"
        },
        {
            "chapter": 37,
            "verse": 69,
            "text": "Yaqeen mano! Kay enhon ney apnay baap dadon ko behka hua paya"
        },
        {
            "chapter": 37,
            "verse": 70,
            "text": "Aur yeh unhi kay naqsh-e-qadam per dortay rahey"
        },
        {
            "chapter": 37,
            "verse": 71,
            "text": "Inn say pehlay bhi boht say aglay behak chukay hain"
        },
        {
            "chapter": 37,
            "verse": 72,
            "text": "Jinn mein hum ney daraney walay (rasool) bhejay thay"
        },
        {
            "chapter": 37,
            "verse": 73,
            "text": "Abb tu dekh ley jinhen dhamkaya gaya tha unn ka anjam kaisa kuch hua"
        },
        {
            "chapter": 37,
            "verse": 74,
            "text": "Siwaye Allah kay bargazeedah bandon kay"
        },
        {
            "chapter": 37,
            "verse": 75,
            "text": "Aur humen nooh (alh-e-salam) ney pukara to (dekhlo) hum kaisay achay dua qabool kerney walay hain"
        },
        {
            "chapter": 37,
            "verse": 76,
            "text": "Hum ney ussay aur uss kay ghar walon ko uss zabardast museebat say bacha liya"
        },
        {
            "chapter": 37,
            "verse": 77,
            "text": "Aur uss ki aulad ko hum ney baqi rehney wali bana di"
        },
        {
            "chapter": 37,
            "verse": 78,
            "text": "Aur hum ney uss ka (zikar-e-khair) pichlon mein baqi rakha"
        },
        {
            "chapter": 37,
            "verse": 79,
            "text": "Nooh (alh-e-salam) per tamam jahano mein salam ho"
        },
        {
            "chapter": 37,
            "verse": 80,
            "text": "Hum neki kerney walon ko issi tarah badlay detay hain"
        },
        {
            "chapter": 37,
            "verse": 81,
            "text": "Woh humaray eman daar bandon mein say tha"
        },
        {
            "chapter": 37,
            "verse": 82,
            "text": "Phir hum ney doosron ko dobo diya"
        },
        {
            "chapter": 37,
            "verse": 83,
            "text": "Aur uss (nooh alh-e-salam ki) tabeydaari kerney walon mein say (hi) ibrahim (alh-e-salam bhi) thay"
        },
        {
            "chapter": 37,
            "verse": 84,
            "text": "Jabkay apany rab kay pass bey-aib dil laye"
        },
        {
            "chapter": 37,
            "verse": 85,
            "text": "Unhon ney apnay baap aur apni qom say kaha kay tum kiya pooj rahey ho"
        },
        {
            "chapter": 37,
            "verse": 86,
            "text": "Kiya tum Allah kay siwa gharay huyey maboob chahtay ho"
        },
        {
            "chapter": 37,
            "verse": 87,
            "text": "To yeh (batlao kay) tum ney rab-ul-aalameen ko kiya samjh rakha hai"
        },
        {
            "chapter": 37,
            "verse": 88,
            "text": "Abb ibrahim (alh-e-salam) ney aik nigah sitaron ki taraf uthaee"
        },
        {
            "chapter": 37,
            "verse": 89,
            "text": "Aur kaha mein to beemar hun"
        },
        {
            "chapter": 37,
            "verse": 90,
            "text": "Iss per woh sab uss say mun moray huyey wapis chalay gaye"
        },
        {
            "chapter": 37,
            "verse": 91,
            "text": "Aap (chup chupatay) unn kay maboodon kay pass gaye aur farmaney lagay tum khatay kiyon nahi"
        },
        {
            "chapter": 37,
            "verse": 92,
            "text": "Tumhen kiya hogaya kay baat tak nahi kertay"
        },
        {
            "chapter": 37,
            "verse": 93,
            "text": "Phir to (poori qooat kay sath) dayen hath say unhen maarney per pal paray"
        },
        {
            "chapter": 37,
            "verse": 94,
            "text": "Woh (butt parast) doray bhagay aap ki taraf mutawajja huyey"
        },
        {
            "chapter": 37,
            "verse": 95,
            "text": "To aap ney farmaya tum enhen poojtay ho jinhen (khud) tum tarashtay ho"
        },
        {
            "chapter": 37,
            "verse": 96,
            "text": "Halankay tumhen aur tumhari banaee hui cheezon ko Allah hi ney peda kiya hai"
        },
        {
            "chapter": 37,
            "verse": 97,
            "text": "Woh kehney lagay iss kay liye aik makan banao aur iss (dekakti hui) aag mein issay daal do"
        },
        {
            "chapter": 37,
            "verse": 98,
            "text": "Unhon ney to iss (ibrahim alh-e-salam) kay sath makar kerna chaha lekin hum ney unhi ko neecha ker diya"
        },
        {
            "chapter": 37,
            "verse": 99,
            "text": "Aur uss (ibrahim alh-e-salam) ney kaha mein to hijrat kerkay apnay perwerdigar ki taraf janey wala hun. Woh zaroor meri rehnumaee keray ga"
        },
        {
            "chapter": 37,
            "verse": 100,
            "text": "Aey meray rab! Mujhay nek bakht aulad ata farma"
        },
        {
            "chapter": 37,
            "verse": 101,
            "text": "To hum ney ussay aik burd-baar bachay ki bisharat di"
        },
        {
            "chapter": 37,
            "verse": 102,
            "text": "Phir jab woh (bacha) itni umar ko phoncha kay uss kay sath chalay phiray to uss (ibrahim alh-e-salam) ney kaha meray piyaray bachay! Mein khuwab mein apnay aap ko tujhay zibah kertay huyey dekh raha hun. Abb tu bata kay teri kiya raye hai? Betay ney jawab diya kay abba! Jo hukum hua hai ussay baja layiye inshaAllah aap mujhay sabar kerney walon mein say payen gay"
        },
        {
            "chapter": 37,
            "verse": 103,
            "text": "Gharz jab dono mutee hogaye aur uss ney (baap ney) uss ko (betay ko) paishaani kay bal gira diya"
        },
        {
            "chapter": 37,
            "verse": 104,
            "text": "To hum ney aawaz di kay aey ibrahim"
        },
        {
            "chapter": 37,
            "verse": 105,
            "text": "Yaqeenan tu ney apna khuwab sacha ker dikhaya be-shak hum neki kerney walon ko issi tarah jaza detay hain"
        },
        {
            "chapter": 37,
            "verse": 106,
            "text": "Dar-haqeeqat yeh khulla imtehan tha"
        },
        {
            "chapter": 37,
            "verse": 107,
            "text": "Aur hum ney aik bara zabeeha iss kay fidyey mein dey diya"
        },
        {
            "chapter": 37,
            "verse": 108,
            "text": "Aur hum ney unn ka zikar-e-khair pichlon mein baqi rakha"
        },
        {
            "chapter": 37,
            "verse": 109,
            "text": "Ibrahim (alh-e-salam) per salam ho"
        },
        {
            "chapter": 37,
            "verse": 110,
            "text": "Hum neko karon ko issi tarah badla detay hain"
        },
        {
            "chapter": 37,
            "verse": 111,
            "text": "Be-shak woh humaray eman daar bandon mein say tha"
        },
        {
            "chapter": 37,
            "verse": 112,
            "text": "Aur hum ney uss ko ishaq (alh-e-salam) nabi ki bisharat di jo saleh logon mein say hoga"
        },
        {
            "chapter": 37,
            "verse": 113,
            "text": "Aur hum ney ibrahim-o-ishaq (al-e-heem-us-salam) per barkaten nazil farmaeen aur inn dono ki aulad mein baazay to nek bakht hain aur baaz apnay nafs per sareeh zulm kerney walay hain"
        },
        {
            "chapter": 37,
            "verse": 114,
            "text": "Yaqeenan hum ney musa aur haroon (al-e-heem-us-salam) per bara ehsan kiya"
        },
        {
            "chapter": 37,
            "verse": 115,
            "text": "Aur unhen aur unn ki qom ko baray dukh dard say nijat dey di"
        },
        {
            "chapter": 37,
            "verse": 116,
            "text": "Aur unn ki madad ki to wohi ghalib rahey"
        },
        {
            "chapter": 37,
            "verse": 117,
            "text": "Aur hum ney unhen (wazeh aur) roshan kitab di"
        },
        {
            "chapter": 37,
            "verse": 118,
            "text": "Aur unhen seedhay rastay per qaeem rakha"
        },
        {
            "chapter": 37,
            "verse": 119,
            "text": "Aur hum ney unn dono kay liye peechay aanay walon mein yeh baat baqi rakhi"
        },
        {
            "chapter": 37,
            "verse": 120,
            "text": "Kay musa aur haroon (al-e-heem-us-salam) per salam ho"
        },
        {
            "chapter": 37,
            "verse": 121,
            "text": "Be-shak hum nek logon ko issi tarah badlay diya kertay hain"
        },
        {
            "chapter": 37,
            "verse": 122,
            "text": "Yaqeenan yeh dono humaray momin bandon mein say thay"
        },
        {
            "chapter": 37,
            "verse": 123,
            "text": "Be-shak ilyas (alh-e-salam) bhi payghumbaron mein say thay"
        },
        {
            "chapter": 37,
            "verse": 124,
            "text": "Jabkay unhon ney apni qom say farmaya kay tum Allah say dartay nahi ho"
        },
        {
            "chapter": 37,
            "verse": 125,
            "text": "Kiya tum baâ€™al (naami butt) ko pukartay ho? Aur sabb say behtar khaliq ko chor detay ho"
        },
        {
            "chapter": 37,
            "verse": 126,
            "text": "Allah jo tumhara aur tumharay aglay tamam baap dadon ka rab hai"
        },
        {
            "chapter": 37,
            "verse": 127,
            "text": "Lekin qom ney unhen jhutlaya pus woh zaroor (azab mein) hazir rakhay jayen gay"
        },
        {
            "chapter": 37,
            "verse": 128,
            "text": "Siwaye Allah Taalaa kay mukhlis bandon kay"
        },
        {
            "chapter": 37,
            "verse": 129,
            "text": "Hum ney (ilyas alh-e-salam) ka zikar-e-khair pichlon mein bhi baqi rakha"
        },
        {
            "chapter": 37,
            "verse": 130,
            "text": "Kay ilyas per salam ho"
        },
        {
            "chapter": 37,
            "verse": 131,
            "text": "Hum neki kerney walon ko issi tarah badla detay hain"
        },
        {
            "chapter": 37,
            "verse": 132,
            "text": "Be-shak woh humaray eman daar bandon mein say tha"
        },
        {
            "chapter": 37,
            "verse": 133,
            "text": "Be-shak loot (alh-e-salam bhi) payghumbaron mein say thay"
        },
        {
            "chapter": 37,
            "verse": 134,
            "text": "Hum ney unhen aur unn kay ghar walon sab ko nijat di"
        },
        {
            "chapter": 37,
            "verse": 135,
            "text": "Ba-juz uss burhiya kay jo peechay reh janey walon mein reh gaee"
        },
        {
            "chapter": 37,
            "verse": 136,
            "text": "Phir hum ney auron ko halak ker diya"
        },
        {
            "chapter": 37,
            "verse": 137,
            "text": "Aur tum to subha honey per unn ki bastiyon kay pass say guzartay ho"
        },
        {
            "chapter": 37,
            "verse": 138,
            "text": "Aur raat ko bhi kiya phir bhi nahi samajhtay"
        },
        {
            "chapter": 37,
            "verse": 139,
            "text": "Aur bila-shuba younus (alh-e-salam) nabiyon mein say thay"
        },
        {
            "chapter": 37,
            "verse": 140,
            "text": "Jab bhag ker phonchay bhari kashti per"
        },
        {
            "chapter": 37,
            "verse": 141,
            "text": "Phir qura-andazi hui to maghloob hogaye"
        },
        {
            "chapter": 37,
            "verse": 142,
            "text": "To phir unhen machli ney nigal liya aur woh khud apnay aap ko malamat kerney lag gaye"
        },
        {
            "chapter": 37,
            "verse": 143,
            "text": "Pus agar yeh paki biyan kerney walon mein say na hotay"
        },
        {
            "chapter": 37,
            "verse": 144,
            "text": "To logon kay uthaye janey kay din tak uss kay pet mein hi rehtay"
        },
        {
            "chapter": 37,
            "verse": 145,
            "text": "Pus unhen hum ney chatyal medan mein daal diya aur woh uss waqt beemar thay"
        },
        {
            "chapter": 37,
            "verse": 146,
            "text": "Aur unn per saya kerney wala aik bel daar darakht hum ney uga diya"
        },
        {
            "chapter": 37,
            "verse": 147,
            "text": "Aur hum ney unhen aik lakh bulkay aur ziyadah aadmiyon ki taraf bheja"
        },
        {
            "chapter": 37,
            "verse": 148,
            "text": "Pus woh eman laye aur hum ney unhen aik zamaney tak aish-o-ishrat di"
        },
        {
            "chapter": 37,
            "verse": 149,
            "text": "Inn say daryaft kijiye! Kay kiya aap kay rab ki to betiyan hain aur inn kay betay hain"
        },
        {
            "chapter": 37,
            "verse": 150,
            "text": "Ya yeh uss waqt mojood thay jabkay hum ney farishton ko moanniss peda kiya"
        },
        {
            "chapter": 37,
            "verse": 151,
            "text": "Aagah raho! Kay yeh log sirf apni iftra per-dazi say keh rahey hain"
        },
        {
            "chapter": 37,
            "verse": 152,
            "text": "Kay Allah Taalaa ki aulad hai. Yeqeenan yeh mehaz jhootay hain"
        },
        {
            "chapter": 37,
            "verse": 153,
            "text": "Kiya Allah Taalaa ney apnay liye betiyon ko beton per tarjeeh di"
        },
        {
            "chapter": 37,
            "verse": 154,
            "text": "Tumhen kiya hogaya hai kaisay hukum lagatay phirtay ho"
        },
        {
            "chapter": 37,
            "verse": 155,
            "text": "Kiya tum iss qadar bhi nahi samajhtay"
        },
        {
            "chapter": 37,
            "verse": 156,
            "text": "Ya tumharay pass iss ki koi saaf daleel hai"
        },
        {
            "chapter": 37,
            "verse": 157,
            "text": "To jao agar sachay ho to apni hi kitab ley aao"
        },
        {
            "chapter": 37,
            "verse": 158,
            "text": "Aur inn logon ney to Allah kay aur jinnaat kay darmiyan bhi qarabat daari theraee hai aur halankay khud jinnaat ko maloom hai kay woh (iss aqeeday kay log azab kay samney) paish kiyey jayen gay"
        },
        {
            "chapter": 37,
            "verse": 159,
            "text": "Jo kuch yeh (Allah kay baray mein) biyan ker rahey hain uss say Allah Taalaa bilkul pak hai"
        },
        {
            "chapter": 37,
            "verse": 160,
            "text": "Siwaye Allah kay mukhlis bandon kay"
        },
        {
            "chapter": 37,
            "verse": 161,
            "text": "Yaqeen mano kay tum sab aur tumharay maboodaan (baatil)"
        },
        {
            "chapter": 37,
            "verse": 162,
            "text": "Kissi aik ko bhi behka nahi saktay"
        },
        {
            "chapter": 37,
            "verse": 163,
            "text": "Ba-juz uss kay jo jahannumi hi hai"
        },
        {
            "chapter": 37,
            "verse": 164,
            "text": "(farishton ka qol hai kay) hum mein say to her aik ki jagah muqarrar hai"
        },
        {
            "chapter": 37,
            "verse": 165,
            "text": "Aur hum to (bandag-e-elahee mein) saff basta kharay hain"
        },
        {
            "chapter": 37,
            "verse": 166,
            "text": "Aur uss ki tasbeeh biyan ker rahey hain"
        },
        {
            "chapter": 37,
            "verse": 167,
            "text": "Kuffaar to kaha kertay thay"
        },
        {
            "chapter": 37,
            "verse": 168,
            "text": "Kay agar humaray samney aglay logon ka zikar hota"
        },
        {
            "chapter": 37,
            "verse": 169,
            "text": "To hum bhi Allah kay cheedah banday bann jatay"
        },
        {
            "chapter": 37,
            "verse": 170,
            "text": "Lekin phir iss quran kay sath kufur ker gaye pus abb un-qareeb jaan len gay"
        },
        {
            "chapter": 37,
            "verse": 171,
            "text": "Aur albata humara wada pehlay hi apnay rasoolon kay liye sadir ho chuka hai"
        },
        {
            "chapter": 37,
            "verse": 172,
            "text": "Kay yaqeenan woh hi madad kiyey jayen gay"
        },
        {
            "chapter": 37,
            "verse": 173,
            "text": "Aur humara hi lashkar ghalib (aur bartar) rahey ga"
        },
        {
            "chapter": 37,
            "verse": 174,
            "text": "Abb aap kuch dino tak inn say mun pher lijiyey"
        },
        {
            "chapter": 37,
            "verse": 175,
            "text": "Aur enhen dekhtay rahiyey aur yeh bhi aagay chal ker dekh len gay"
        },
        {
            "chapter": 37,
            "verse": 176,
            "text": "Kiya yeh humaray azab ki jaldi macha rahey hain"
        },
        {
            "chapter": 37,
            "verse": 177,
            "text": "Suno! Jab humara azab inn kay medan mein utar aaye ga uss waqt unn ki jin ko muta-nabbay ker diya gaya tha bari buri subha hogi"
        },
        {
            "chapter": 37,
            "verse": 178,
            "text": "Aap kuch waqt tak inn ka khayal chor dijiyey"
        },
        {
            "chapter": 37,
            "verse": 179,
            "text": "Aur dekhtay rahiyey yeh bhi abhi abhi dekh len gay"
        },
        {
            "chapter": 37,
            "verse": 180,
            "text": "Pak hai aap ka rab jo bot bari izzat wala hai her uss cheez say (jo mushrik) biyan kertay hain"
        },
        {
            "chapter": 37,
            "verse": 181,
            "text": "Payghumbaron per salam hai"
        },
        {
            "chapter": 37,
            "verse": 182,
            "text": "Aur sab tarah ki tareef Allah kay liye hai jo saray jahan ka rab hai"
        },
        {
            "chapter": 38,
            "verse": 1,
            "text": "Suaad! Iss naseehat walay quran ki qasam"
        },
        {
            "chapter": 38,
            "verse": 2,
            "text": "Bulkay kufaar ghooroor-o-mukhalifat mein paray huyey hain"
        },
        {
            "chapter": 38,
            "verse": 3,
            "text": "Hum ney iss say pehlay bhi boht si ummaton ko tabah ker dala unhon ney her chand cheek pukaar ki lekin woh waqt chutkaray ka na tha"
        },
        {
            "chapter": 38,
            "verse": 4,
            "text": "Aur kafiron ko iss baat per tajjub hua kay unhi mein say aik unhen daraney wala aagaya aur kehney lagay kay yeh to jadoogar aur jhoota hai"
        },
        {
            "chapter": 38,
            "verse": 5,
            "text": "Kiya iss ney itnay saray maboodon ka aik hi mabood ker diya waqaee yeh boht hi ajeeb baat hai"
        },
        {
            "chapter": 38,
            "verse": 6,
            "text": "Unn kay sardaar yeh kehtay huyey chalay kay chalo ji aur apnay maboodon per jamay raho yaqeenan iss baat mein to koi gharz hai"
        },
        {
            "chapter": 38,
            "verse": 7,
            "text": "Hum ney to yeh baat pichlay deen mein bhi nahi suni kuch nahi yeh to sirf gharant hai"
        },
        {
            "chapter": 38,
            "verse": 8,
            "text": "Kiya hum sab mein issi per kalam-e-elahee nazil kiya gaya hai?Dar-asal yeh log meri wahee ki taraf say shak mein hain bulkay (sahih yeh hai kay) enhon ney abb tak mera azab chakha hi nahi"
        },
        {
            "chapter": 38,
            "verse": 9,
            "text": "Ya kiya inn kay pass teray zabardast fayyaz rab ki rehmat kay khazaney hain"
        },
        {
            "chapter": 38,
            "verse": 10,
            "text": "Ya kiya aasman-o-zamin aur inn kay damiyan ki her cheez ki badshaat inn hi ki hai to phir yeh rasiyan taan ker charh jayen"
        },
        {
            "chapter": 38,
            "verse": 11,
            "text": "Yeh bhi (baray baray) lashkaron mein say shikast paya hua (chota sa) lashkar hai"
        },
        {
            "chapter": 38,
            "verse": 12,
            "text": "Inn say pehlay bhi qom-e-nooh aur aad aur meekhon walay firaon ney jhutlaya tha"
        },
        {
            "chapter": 38,
            "verse": 13,
            "text": "Aur samood ney aur qom-e-loot ney aur aeeka kay rehney walon ney bhi yehi (baray) lashkar thay"
        },
        {
            "chapter": 38,
            "verse": 14,
            "text": "Inn mein say aik bhi aisa na tha jiss ney rasoolon ki takzeeb na ki ho pus meri saza inn per sabit hogaee"
        },
        {
            "chapter": 38,
            "verse": 15,
            "text": "Enhen sirf aik cheekh ka intizar hai jiss mein koi tawaquff (aur dheel) nahi hai"
        },
        {
            "chapter": 38,
            "verse": 16,
            "text": "Aur unhon ney kaha aey humaray rab! Humari sir-nawisht tu humen roz-e-hisab say pehlay hi day dey"
        },
        {
            "chapter": 38,
            "verse": 17,
            "text": "Aap inn ki baton per sabar keren aur humaray banday dawood (alh-e-salam) ko yaad keren jo bari qooat wala tha yaqeenan woh boht rujoo kerney wala tha"
        },
        {
            "chapter": 38,
            "verse": 18,
            "text": "Hum ney paharon ko uss kay tabey ker rakha tha kay uss kay sath shaam ko aur subha tasbeeh khuwani keren"
        },
        {
            "chapter": 38,
            "verse": 19,
            "text": "Aur parindon ko bhi jama hoker sab kay sab uss kay zair-e-farman rehtay"
        },
        {
            "chapter": 38,
            "verse": 20,
            "text": "Aur hum ney uss ki saltanat ko mazboot ker diya tha aur ussay hikmat di thi aur baat ka faisla kerna"
        },
        {
            "chapter": 38,
            "verse": 21,
            "text": "Aur kiya tujhay jhagra kerney walon ki (bhi) khabar mili? Jab kay woh deewar phaand ker mehrab mein aagaye"
        },
        {
            "chapter": 38,
            "verse": 22,
            "text": "Jab yeh (hazrat) dawood (alh-e-salam) kay pass phonchay pus yeh unn say darr gaye unhon ney kaha khof na kijiyey! Hum do fareeq muqadma hain hum mein say aik ney ziyadti ki hai pus humaray darmiyan haq kay sath faisla ker dijiyey aur na-insafi na kijiyey aur humen seedhi raah bata dijiyey"
        },
        {
            "chapter": 38,
            "verse": 23,
            "text": "(suniyey) yeh mera bhai hai iss kay pass ninnanway dunbiyan hain aur meray pass aik hi dunbi hai lekin yeh mujh say keh raha hai kay apni yeh aik bhi mujh hi ko day dey aur mujh per baat mein bari sakhti baratta hai"
        },
        {
            "chapter": 38,
            "verse": 24,
            "text": "Aap ney farmaya! Iss ka apni dunbiyon kay sath teri aik dunbi mila lenay ka sawal be-shak teray upper aik zulm hai aur aksar hissay daar aur shareek (aisay hi hotay hain kay) aik doosray per zulm kertay hain siwaye unn kay jo eman laye aur jinhon ney nek amal kiyey aur aisay log boht hi kum hain aur (hazrat) dawwod (alh-e-salam) samajh gaye kay hum ney unhen aazmaya hai phir to apnay rab say istaghfaar kerney lagay aur aajzi kertay huyey gir paray aur (poori tarah) rujoo kiya"
        },
        {
            "chapter": 38,
            "verse": 25,
            "text": "Pus hum ney bhi unn ka woh (kasoor) maaf ker diya yaqeenan woh humaray nazdeek baray martabay walay aur boht achay thikaney walay hain"
        },
        {
            "chapter": 38,
            "verse": 26,
            "text": "Aey dawood! Hum ney tumhen zamin mein khalifa bana diya tum logon kay darmiyan haq kay sath faislay kero aur apni nafsani khuwaish ki perwi na kero werna woh tumhen Allah ki raah say bhatka deygi yaqeenan jo log Allah ki raah say bhatak jatay hain unn kay liye sakht azab hai iss liye kay unhon ney hisab kay din ko bhula diya hai"
        },
        {
            "chapter": 38,
            "verse": 27,
            "text": "Aur hum ney aasman-o-zamin aur inn kay darmiyan ki cheezon ko na-haq peda nahi kiya yeh guman to kafiron ka hai so kafiron kay liye kharabi hai aag ki"
        },
        {
            "chapter": 38,
            "verse": 28,
            "text": "Kiya hum unn logon ko jo eman laye aur nek amal kiye unn kay barabar ker den gay jo (humesha) zamin mein fasad machatay rahey ya perhezgaron ko badkaron jesa ker den gay"
        },
        {
            "chapter": 38,
            "verse": 29,
            "text": "Yeh ba-barkat kitab hai jissay hum ney aap ki taraf iss liye nazil farmaya hai kay log iss ki aayaton per ghor keren aur aqalmand iss say naseehat hasil keren"
        },
        {
            "chapter": 38,
            "verse": 30,
            "text": "Aur hum ney dawwod ko suleman (naami farzand) ata farmaya jo bara acha bandah tha aur beyhad rujoo kerney wala tha"
        },
        {
            "chapter": 38,
            "verse": 31,
            "text": "Jab unkay samney shaam kay waqt tez-ro khasay ghoray paish kiye gaye"
        },
        {
            "chapter": 38,
            "verse": 32,
            "text": "To kehney lagay mein ney apnay perwerdigar ki yaad per inn ghoron ki mohabbat ko tarjeeh di yahan tak kay (aftab) chup gaya"
        },
        {
            "chapter": 38,
            "verse": 33,
            "text": "Unn (ghoron) ko doobara meray samney lao! Phir to pindliyon aur gardano per hath pherna shoroo ker diya"
        },
        {
            "chapter": 38,
            "verse": 34,
            "text": "Aur hum ney suleman (alh-e-salam) ki aazmaeesh ki aur unn kay takhat per aik jism daal diya phir uss ney rujoo kiya"
        },
        {
            "chapter": 38,
            "verse": 35,
            "text": "Kaha kay aey meray rab! Mujhay bakhsh day aur mujhay aisa mulk ata farma jo meray siwa kissi (shaks) kay laeeq na ho tu bara hi denay wala hai"
        },
        {
            "chapter": 38,
            "verse": 36,
            "text": "Pus hum ney hawa ko unn kay ma-tehat ker diya woh aap kay hukum say jahan aap chahtay narmi say phoncha diya kerti thi"
        },
        {
            "chapter": 38,
            "verse": 37,
            "text": "Aur (taqatwar) jinnat ko bhi (unn ka ma-tehat ker diya) her imarat bananey walay ko aur ghota khor ko"
        },
        {
            "chapter": 38,
            "verse": 38,
            "text": "Aur doosray jinnat ko bhi jo zanjeeron mein jakray rehtay"
        },
        {
            "chapter": 38,
            "verse": 39,
            "text": "Yeh hai humara atiya abb tu ehsan ker ya rol rakh kuch hisab nahi"
        },
        {
            "chapter": 38,
            "verse": 40,
            "text": "Unn kay liye humaray pass bara taqarrub hai aur boht acha thikana hai"
        },
        {
            "chapter": 38,
            "verse": 41,
            "text": "Aur humaray banday ayub (alh-e-salam) ka (bhi) zikar ker jabkay uss ney apnay rab ko pukara kay mujhay shetan ney ranj aur dukh phonchaya hai"
        },
        {
            "chapter": 38,
            "verse": 42,
            "text": "Apna paaon maaro yeh nahaney ka thanda aur peenay ka paani hai"
        },
        {
            "chapter": 38,
            "verse": 43,
            "text": "Aur hum ney ussay uss ka poora kunba ata farmaya bulkay utna hi aur bhi issi kay sath apni (khaas) rehmat say aur aqalmandon ki naseehat kay liye"
        },
        {
            "chapter": 38,
            "verse": 44,
            "text": "Aur apnay hath mein tinko ka aik mutha (jhaaro) ley ker maar day aur qasam ka khilaf na ker sach to yeh hai kay hum ney ussay bara sabir banda paya woh bara nek banda tha aur bari hi raghbat rakhney wala"
        },
        {
            "chapter": 38,
            "verse": 45,
            "text": "Humaray bandon ibarhim, ishaq aur yaqoob (al-e-heem-us-salam) ka bhi zikar kero jo hathon aur aankhon walay thay"
        },
        {
            "chapter": 38,
            "verse": 46,
            "text": "Hum ney unhen aik khaas baat yani aakhirat ki yaad kay sath makhsoos ker diya tha"
        },
        {
            "chapter": 38,
            "verse": 47,
            "text": "Yeh sab humaray nazdeek bargazeedah aur behtareen log thay"
        },
        {
            "chapter": 38,
            "verse": 48,
            "text": "Ismail, yasa aur zulkifil (al-e-heem-us-salam) ka bhi zikar ker dijiye. Yeh sab behtareen log thay"
        },
        {
            "chapter": 38,
            "verse": 49,
            "text": "Yeh naseehat hai aur yaqeen mano kay perhezgaron ki bari achi jagah hai"
        },
        {
            "chapter": 38,
            "verse": 50,
            "text": "(yani hameshgi wali) jannaten jin kay darwazay unn kay liye khilay huyey hain"
        },
        {
            "chapter": 38,
            "verse": 51,
            "text": "Jin mein ba-faraghat takkiyey lagaye bethay huyey tarah tarah kay meway aur qisam qisam ki sharabon ki farmaeesh ker rahey hain"
        },
        {
            "chapter": 38,
            "verse": 52,
            "text": "Aur unn kay pass neechi nazron wali hum umar hooren hongi"
        },
        {
            "chapter": 38,
            "verse": 53,
            "text": "Yeh hai jiss ka wada tum say hisab kay din kay liye kiya jata tha"
        },
        {
            "chapter": 38,
            "verse": 54,
            "text": "Be-shak roziyan (khaas) humara atiya hain jin ka kabhi khatma hi nahi"
        },
        {
            "chapter": 38,
            "verse": 55,
            "text": "Yeh to hui jaza (yad rakho kay) sirkashon kay liye bari buri jagah hai"
        },
        {
            "chapter": 38,
            "verse": 56,
            "text": "Dozakh hai jiss mein woh jayen gay (aah) kiya hi bura bichona hai"
        },
        {
            "chapter": 38,
            "verse": 57,
            "text": "Yeh hai pus issay chakhen garum paani aur peep"
        },
        {
            "chapter": 38,
            "verse": 58,
            "text": "Iss kay ilawa aur tarah tarah kay azab"
        },
        {
            "chapter": 38,
            "verse": 59,
            "text": "Yeh aik qom hai jo tumharay sath (aag mein) janey wali hai koi khush aamdeed unn kay liye nahi hai yehi to jahannum mein janey walay hain"
        },
        {
            "chapter": 38,
            "verse": 60,
            "text": "Woh kahen gay bulkay tum hi ho jin kay liye koi khush amdeed nahi hai tum hi ney to issay pehlay hi say humaray samney laa rakha tha pus rehney ki bari buri jagah hai"
        },
        {
            "chapter": 38,
            "verse": 61,
            "text": "Woh kahen gay aey humaray rab! Jiss ney (kufur ki rasam) humaray liye pehlay say nikali ho uss kay haq mein jahannum ki dugni saza kerday"
        },
        {
            "chapter": 38,
            "verse": 62,
            "text": "Aur jahannumi kahen gay kiya baat hai kay woh log humen dikhaee nahi detay jinhen hum buray logon mein shumar kertay thay"
        },
        {
            "chapter": 38,
            "verse": 63,
            "text": "Kiya hum ney hi unn ka mazaq bana rakha tha ya humari nigahen unn say hat gaee hain"
        },
        {
            "chapter": 38,
            "verse": 64,
            "text": "Yaqeen jano kay dozakhiyon ka yeh jhagra zaroor hi hoga"
        },
        {
            "chapter": 38,
            "verse": 65,
            "text": "Keh dijiye! Kay mein to sirf khabaar kerney wala hun aur ba-juz Allah wahid ghalib kay aur koi laeeq ibadat nahi"
        },
        {
            "chapter": 38,
            "verse": 66,
            "text": "Jo perwerdigar hai aasmano ka aur zamin ka aur jo kuch inn kay darmiyan hai woh zabardast aur bara bakhsney wala hai"
        },
        {
            "chapter": 38,
            "verse": 67,
            "text": "Aap keh dijiye kay yeh boht bari khabar hai"
        },
        {
            "chapter": 38,
            "verse": 68,
            "text": "Jiss say tum be-parwah ho rahey ho"
        },
        {
            "chapter": 38,
            "verse": 69,
            "text": "Mujhay unn buland qadar farishton ki (baat cheet ka) koi ilm hi nahi jabkay woh takraar ker rahey thay"
        },
        {
            "chapter": 38,
            "verse": 70,
            "text": "Meri taraf faqat yehi wahee ki jati hai kay mein to saaf saaf aagah ker denay wala hun"
        },
        {
            "chapter": 38,
            "verse": 71,
            "text": "Jabkay aap kay rab ney farishton say irshad farmaya kay mein mitti say insan ko peda kerney wala hun"
        },
        {
            "chapter": 38,
            "verse": 72,
            "text": "So jab mein ussay theek thaak kerlon aur uss mein apni rooh phoonk don to tum sab uss kay samney sajjday mein gir parna"
        },
        {
            "chapter": 38,
            "verse": 73,
            "text": "Chunacha tamam farishton ney sajjdah kiya"
        },
        {
            "chapter": 38,
            "verse": 74,
            "text": "Magar iblees ney (na kiya) uss ney takabbur kiya aur woh tha kafiron mein say"
        },
        {
            "chapter": 38,
            "verse": 75,
            "text": "(Allah Taalaa ney) farmaya aey iblees! Tujhay issay sajjdah kerney say kiss cheez ney roka jissay mein ney apnay hathon say peda kiya kiya tu kuch ghamand mein aagaya hai? Ya tu baray darjay walon mein say hai"
        },
        {
            "chapter": 38,
            "verse": 76,
            "text": "Uss ney jawab diya mein iss say behtar hun tu ney mujhay aag say banaya aur iss mitti say banaya hai"
        },
        {
            "chapter": 38,
            "verse": 77,
            "text": "Irshad hua kay tu yahan say nikal ja tu mardood hua"
        },
        {
            "chapter": 38,
            "verse": 78,
            "text": "Aur tujh per qayamat kay din tak meri lanat-o-phitkaar hai"
        },
        {
            "chapter": 38,
            "verse": 79,
            "text": "Kehney laga meray rab mujhay logon kay uth kharay honey kay din tak mohlat day"
        },
        {
            "chapter": 38,
            "verse": 80,
            "text": "(Allah Taalaa ney) farmaya tu mohlat walon mein say hai"
        },
        {
            "chapter": 38,
            "verse": 81,
            "text": "Mutayyen waqt kay din tak"
        },
        {
            "chapter": 38,
            "verse": 82,
            "text": "Kehney laga phir to teri izzat ki qasam! Mein inn sab ko yaqeenan behka doon ga"
        },
        {
            "chapter": 38,
            "verse": 83,
            "text": "Ba-juz teray unn bandon kay jo cheedah aur pasndeedah hon"
        },
        {
            "chapter": 38,
            "verse": 84,
            "text": "Farmaya sach to yeh hai aur mein sach hi kaha kerta hun"
        },
        {
            "chapter": 38,
            "verse": 85,
            "text": "Kay tujh say aur teray tamam mannay walon say mein (bhi) jahannum ko bhar doon ga"
        },
        {
            "chapter": 38,
            "verse": 86,
            "text": "Keh dijiye! Kay mein tum say iss per koi badla talab nahi kerta aur na mein takaluf kerney walon mein say hun"
        },
        {
            "chapter": 38,
            "verse": 87,
            "text": "Yeh to tamam jahan walon kay liye sarasir naseehat (o-ibrat) hai"
        },
        {
            "chapter": 38,
            "verse": 88,
            "text": "Yaqeenan tum iss ki haqeeqat ko kuch hi waqt kay baad (sahih tor per) jaan logay"
        },
        {
            "chapter": 39,
            "verse": 1,
            "text": "Iss kitab ka utaarna Allah Taalaa ghalib ba-hikmat ki taraf say hai"
        },
        {
            "chapter": 39,
            "verse": 2,
            "text": "Yaqeenan hum ney iss kitab ko aap ki taraf haq kay sath nazil farmaya hai pus aap Allah hi ki ibadat keren ussi kay liye deen ko khalis kerti huyey"
        },
        {
            "chapter": 39,
            "verse": 3,
            "text": "Khabradaar! Allah Taalaa hi kay liye khalis ibadat kerna hai aur jin logon ney uss kay siwa auliya bana rakhay hain (aur kehtay hain) kay hum inn ki ibadat sirf iss liye kertay hain kay yeh (buzurg) Allah kay nazdeeki kay martabay tak humari rasaee kera den yeh log jiss baray mein ikhtilaf ker rahey hain iss ka (sacha) faisla Allah (khud) keray ga. Jhootay aur na-shukray (logon) ko Allah Taalaa raah nahi dikhata"
        },
        {
            "chapter": 39,
            "verse": 4,
            "text": "Agar Allah Taalaa ka iradah aulad hi ka hota to apni makhlooq mein say jissay chahata chun leta. (lekin) woh to pak hai wo wohi Allah Taalaa hai yagana aur qooat wala"
        },
        {
            "chapter": 39,
            "verse": 5,
            "text": "Nihayat achi tadbeer say uss ney aasmano aur zamin ko banaya woh raat ko din per aur din ko raat per lapet deta hai aur uss ney sooraj chaand ko kaam per laga rakha hai. Her aik muqarrara muddat tak chal raha hai yaqeen mano kay wohi zabardast aur gunahon ka bakhshney wala hai"
        },
        {
            "chapter": 39,
            "verse": 6,
            "text": "Uss ney tum sab ko aik hi jaan say peda kiya hai phir ussi say uss ka jora peda kiya aur tumharay liye chopayon mein say (aath nar-o-madah)utaray woh tumhen tumhari maaon kay peton mein aik banawat kay baad doosri banawat per banata hai teen teen andheron mein yehi Allah Taalaa tumhara rab hai ussi kay liye badshahaat hai uss kay siwa koi mabood nahi phir tum kahan behak rahey ho"
        },
        {
            "chapter": 39,
            "verse": 7,
            "text": "Agar tum na-shukri kero to (yaad rakho kay) Allah Taalaa tum (sab say) be-niyaz hai aur woh apnay bando ki na-shukri say khush nahi aur agar tum shukar kero to woh issay tumharay liye pasand keray ga aur koi kissi ka bojh nahi uthata phit tum sab ka lotna tumharay rab hi ki taraf hai. Tumhen woh batla dey ga jo tum kertay thay. Yaqeenan woh dilon tak ki baaton ka waqif hai"
        },
        {
            "chapter": 39,
            "verse": 8,
            "text": "Aur insan ko jab kabhi koi takleef phonchti hai to woh khoob rujoo hoker apnay rab ko pukarta hai phir jab Allah Taalaa ussay apnay pass say nemat ata farma deta hai to woh iss say pehlay jo dua kerta tha (ussay) bhool jata hai aur Allah Taalaa kay shareek muqarrar kerney lagta hai jiss say (auron ko bhi) uss ki raah say behkaye aap keh dijiye! Kay apnay kufur ka faeedah kuch din aur utha lo (aakhir) tu dozakhiyon mein honey wala hai"
        },
        {
            "chapter": 39,
            "verse": 9,
            "text": "Bhala jo shaks raaton kay auqaat sajjday aur qayaam ki halat mein (ibadat mein) guzaarta ho aakhirat say darta ho aur apnay rab ki rehmat ki umeed rakhta ho(aur jo iss kay bar-aks ho barbar ho saktay hain) batao to ilm walay aur be-ilm kiya barabar kay hain? Yaqeenan naseehat wohi hasil kertay hain jo aqalmand hon. (apnay rab ki taraf say)"
        },
        {
            "chapter": 39,
            "verse": 10,
            "text": "Kehdo kay aey meray eman walay bando! Apnay rab say dartay raho jo iss duniya mein neki kertay hain unn kay liye nek badla hai aur Allah Taalaa ki zamin boht kushadah hai sabar kerney walon hi ko unn ka poora poora be-shumaar ajar diya jata hai"
        },
        {
            "chapter": 39,
            "verse": 11,
            "text": "Aap keh dijiye! Kay mujhay hukum diya gaya hai kay Allah Taalaa ki iss tarah ibadat keroon kay ussi kay liye ibadat ko khalis ker loon"
        },
        {
            "chapter": 39,
            "verse": 12,
            "text": "Aur mujhay hukum diya gaya hai kay mein sab say pehla farmabardaar ban jaon"
        },
        {
            "chapter": 39,
            "verse": 13,
            "text": "Keh dijiyey! Kay mujhay to apnay rab ki na-farmani kertay huyey baray din kay azab ka khof aata lagta hai"
        },
        {
            "chapter": 39,
            "verse": 14,
            "text": "Keh dijiyey! Kay mein to khalis ker kay sirf apnay rab hi ki ibadat kerta hun"
        },
        {
            "chapter": 39,
            "verse": 15,
            "text": "Tum uss kay siwa jiss ki chahao ibadat kertay raho keh dijiyey! Kay haqeeqi ziyan kaar woh hain jo apnay aap ko aur apnay ehal ko qayamat kay din nuksan mein daal den gay yad rekho kay khullam khulla nuksan yehi hai"
        },
        {
            "chapter": 39,
            "verse": 16,
            "text": "Unehn neechay uper say aag kay (sholay misil)sayebaan (kay)dhaank rahey hongay. Yehi (azab) hai jin say Allah Taalaa apnay bando ko dara raha hai aey meray bando! Pus mujh say dartay raho"
        },
        {
            "chapter": 39,
            "verse": 17,
            "text": "Aur jin logon ney taghoot ki ibadat say perhez kiya aur (hama-tan) Allah Taalaa ki taraf mutawajja rahey woh khushkhabri kay mustahiq hain meray bando ko khushkhabri suna dijiyey"
        },
        {
            "chapter": 39,
            "verse": 18,
            "text": "Jo baat ko kaan laga ker suntay hain. Phir jo behtareen baat ho uss ki ittbaa kertay hain. Yehi hain jinhen Allah Taalaa ney hidayat ki hai aur yehi aqalmand bhi hain"
        },
        {
            "chapter": 39,
            "verse": 19,
            "text": "Bhala jiss shaks per azab ki baat saabit ho chuki hai to kiya aap ussay jo dozakh mein hai chura saktay hain"
        },
        {
            "chapter": 39,
            "verse": 20,
            "text": "Haan woh log jo apnay rab say dartay rahey unn kay liye bala khaney hain jinkay uper bhi banay banaye bala khaney hain (aur) unn kay neechay nehren beh rahi hain. Rab ka wada hai aur woh wada khilafi nahi kerta"
        },
        {
            "chapter": 39,
            "verse": 21,
            "text": "Kiya aap ney nahi dekha kay Allah Taalaa aasman say paani utaarta hai aur ussay zamin ki sooton mein phonchata hai phir issi kay zariyey mukhtalif qisam ki khetiyan ugata hai phit woh khushk hojati hain aur aap unhen zard rang dekhtay hain phir unhen reza reza ker deta hai iss mein aqalmando kay liye boht ziyadah naseehat hai"
        },
        {
            "chapter": 39,
            "verse": 22,
            "text": "Kiya woh shaks jiss ka seena Allah Taalaa ney islam kay liye khol diya hai pus woh apnay perwerdigar ki taraf say aik noor per hai aur halaki hai unn per jin kay dil yaad-e-elahi say (asar nahi letay bulkay) sakht hogaye hain. Yeh log sareeh gumrahi mein (mubtila) hain"
        },
        {
            "chapter": 39,
            "verse": 23,
            "text": "Allah Taalaa ney behtareen kalam nazil farmaya hai jo aisi kitab hai kay aapas mein milti julti aur baar baar dohraee hui aayaton ki hai jiss say unn logon kay rongtay kharay hojatay hain jo apnay rab ka khof rakhtay hain aakhir mein unn kay jisam aur dil Allah Taalaa kay zikar ki taraf naram hojatay hain yeh hai Allah Taalaa ki hidayat jiss kay zariyey jissay chahaye raah-e-raast per laga deta hai. Aur jissay Allah Taalaa hi raah bhula dey uss ka koi hadi nahi"
        },
        {
            "chapter": 39,
            "verse": 24,
            "text": "Bhala jo shaks qayamat kay din kay bad-tareen azab ki sapar (dhaal) apnay mun ko banaye ga. (aisay) zalimon say kaha jayega kay apnay kiyey ka (wabal) chakho"
        },
        {
            "chapter": 39,
            "verse": 25,
            "text": "Inn say pehlay walon ney bhi jhutlaya phir unn per wahan say azab aa para jahan say unn ko khayal bhi na tha"
        },
        {
            "chapter": 39,
            "verse": 26,
            "text": "Aur Allah Taalaa ney unhen zindagan-e-duniya mein ruswaee ka maza chakhaya aur abhi aakhirat ka to bara bhari azab hai kaash kay yeh log samajh len"
        },
        {
            "chapter": 39,
            "verse": 27,
            "text": "Aur yaqeenan hum ney iss quran mein logon kay liye her qisam ki misalen biyan ker di hain kiya ajab kay woh naseehat hasil kerlen"
        },
        {
            "chapter": 39,
            "verse": 28,
            "text": "Quran hai arabi mein jiss mein koi kuji nahi ho sakta hai kay woh perhezgari ikhtiyar ker len"
        },
        {
            "chapter": 39,
            "verse": 29,
            "text": "Allah Taalaa misal biyan farma raha hai aik woh shaks jiss mien boht say bahum zidd rakhney walay saajhi hain aur doosra woh shaks jo sirf aik hi ka (ghulam) hai kiya yeh dono sift mein yaksan hain Allah Taalaa hi kay liye sab tareef hai. Baat yeh hai kay inn mein say aksar log samajhtay nahi"
        },
        {
            "chapter": 39,
            "verse": 30,
            "text": "Yaqeenan khud aap ko bhi mot aayegi aur yeh sab bhi marney walay hain"
        },
        {
            "chapter": 39,
            "verse": 31,
            "text": "Phir tum sab kay sab qayamat kay din apnay rab kay samney jhagro gay"
        }
    ]
}