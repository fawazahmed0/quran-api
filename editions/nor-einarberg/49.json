{
    "chapter": [
        {
            "chapter": 49,
            "verse": 1,
            "text": "Dere som tror, vær ikke frempå overfor Gud og Hans sendebud! Frykt Gud: Gud hører, og vet"
        },
        {
            "chapter": 49,
            "verse": 2,
            "text": "Dere som tror, hev ikke deres stemmer over profetens stemme, og vær ikke høylytt i deres tale til ham, som dere er høylytte dere imellom, så at ikke deres gjerninger blir til fånyttes uten at dere aner det"
        },
        {
            "chapter": 49,
            "verse": 3,
            "text": "De som senker sine stemmer i Guds sendebuds nærvær, disse er det hvis hjerter Gud har prøvet i gudsfrykt. De har i vente tilgivelse og stor lønn"
        },
        {
            "chapter": 49,
            "verse": 4,
            "text": "De som står og roper på deg mens du er i dine gemakker, de fleste av dem forstår ingenting"
        },
        {
            "chapter": 49,
            "verse": 5,
            "text": "Om de hadde tålmodighet til du kom ut, ville det være bedre for dem. Men Gud er tilgivende, nåderik"
        },
        {
            "chapter": 49,
            "verse": 6,
            "text": "Dere som tror, om en ugudelig kommer til dere med et rykte, så bring på det rene, så dere ikke rammer folk i uvitenhet og så angrer på det dere har gjort"
        },
        {
            "chapter": 49,
            "verse": 7,
            "text": "Vit at Guds sendebud er blant dere. Om han i mange saker skulle høre på dere, ville dere få ubehageligheter. Men Gud har gjort troen kjær for dere, og gjort den vakker i deres hjerter, og gitt dere motvilje mot vantro, synd og ulydighet. Disse er de rettsindige"
        },
        {
            "chapter": 49,
            "verse": 8,
            "text": "ved godhet og nåde fra Gud. Gud vet, er vis"
        },
        {
            "chapter": 49,
            "verse": 9,
            "text": "Om to grupper av de troende kommer i strid, skal dere ordne opp mellom dem. Om en av dem så gjør overgrep mot den andre, så bekjemp den som gjør overgrep til den føyer seg etter Guds bud. Om den føyer seg, så skal dere ordne forholdet mellom dem med rettferd, og la rimelighet råde. Gud liker de rimelige"
        },
        {
            "chapter": 49,
            "verse": 10,
            "text": "De troende er jo brødre, så ordne opp mellom deres to brødre, og frykt Gud, så dere må finne nåde"
        },
        {
            "chapter": 49,
            "verse": 11,
            "text": "Dere som tror, ingen må spotte andre, kanskje er de bedre enn dem, og ingen kvinner andre kvinner, kanskje er de bedre enn dem. Tal ikke ondt om hverandre, og belast ikke hverandre med klengenavn. Et slikt ondt navn er «synder», etter at troen er antatt. De som ikke snur om, de handler sannelig ondt"
        },
        {
            "chapter": 49,
            "verse": 12,
            "text": "Dere som tror, unngå å gjøre for mange formodninger. Noen formodninger er synd. Spioner ikke, og baktal ikke hverandre. Ville vel noen like å spise kjøttet av sin døde bror som en åtselsfugl? Dere ville avsky det! Så frykt Gud! Gud viser miskunn, er nåderik"
        },
        {
            "chapter": 49,
            "verse": 13,
            "text": "Dere mennesker, Vi har skapt dere som mann og kvinne og gjort dere til folk og stammer, slik at dere må kjenne hverandre. Den mest ansette av dere i Guds øyne er den mest gudfryktige. Gud vet, er vel underrettet"
        },
        {
            "chapter": 49,
            "verse": 14,
            "text": "Beduinene sier: «Vi tror.» Si: «Dere tror ikke, men si heller: ’Vi har antatt islam,’ for troen er ennå ikke gått inn i deres hjerter. Hvis dere adlyder Gud og Hans sendebud, vil Han ikke beskjære deres gjerninger det minste. Gud er tilgivende, nåderik.»"
        },
        {
            "chapter": 49,
            "verse": 15,
            "text": "Troende er kun de som tror på Gud og Hans sendebud og så ikke tviler, men satser liv og eiendom for Guds sak. Disse er de oppriktige"
        },
        {
            "chapter": 49,
            "verse": 16,
            "text": "Si: «Skulle vel dere belære Gud om hva deres religion er, Gud, som kjenner alt i himlene og på jord? Gud vet om alle ting!»"
        },
        {
            "chapter": 49,
            "verse": 17,
            "text": "De ser det som en gunst mot deg at de har antatt islam! Si: «Se det ikke som en gunst mot meg at dere har antatt islam. Nei, det er Gud som viser dere gunst ved at Han ledet dere til troen, hvis dere snakker sant.»"
        },
        {
            "chapter": 49,
            "verse": 18,
            "text": "Gud kjenner himlenes og jordens mysterier. Gud er observant for det dere gjør"
        }
    ]
}