{
    "maqras": [
        {
            "chapter": 45,
            "verse": 12,
            "text": "Аллах е, Който подчини за вас морето, за да плават там корабите според Неговата повеля и за да търсите от Неговото обилие. И за да сте признателни"
        },
        {
            "chapter": 45,
            "verse": 13,
            "text": "И подчини Той за вас всичко на небесата и всичко на земята - всичко е от Него. В това има знамения за хора мислещи"
        },
        {
            "chapter": 45,
            "verse": 14,
            "text": "Кажи на вярващите да прощават на онези, които не очакват дните на Аллах, но Той ще въздаде на всички хора, каквото са придобили"
        },
        {
            "chapter": 45,
            "verse": 15,
            "text": "Който върши праведни дела, то е за самия него, а който върши злини, то е в негов ущърб. После при вашия Господ ще бъдете върнати"
        },
        {
            "chapter": 45,
            "verse": 16,
            "text": "И дадохме на синовете на Исраил Писанието и отсъждането, и пророчеството, и им дарихме от благата, и ги предпочетохме над народите [тогава]"
        },
        {
            "chapter": 45,
            "verse": 17,
            "text": "И им дадохме ясни знаци за [съдбовната] повеля. Но те изпаднаха в разногласие от завист помежду им, щом при тях дойде знанието. В Деня на възкресението твоят Господ ще отсъди между тях за онова, по което са били в разногласие"
        },
        {
            "chapter": 45,
            "verse": 18,
            "text": "После ти отредихме [о, Мухаммад] да си на правия път в повелята. Следвай него, а не следвай страстите на онези, които не знаят"
        },
        {
            "chapter": 45,
            "verse": 19,
            "text": "Те не могат да те избавят от Аллах с нищо. Угнетителите са покровители един на друг. А Аллах е Покровителят на богобоязливите"
        },
        {
            "chapter": 45,
            "verse": 20,
            "text": "Този [Коран] е прозрение за хората и напътствие, и милост за убедените"
        },
        {
            "chapter": 45,
            "verse": 21,
            "text": "Нима онези, които вършат злини, смятат, че в живота им и в смъртта им ще ги сторим равни с онези, които вярват и вършат праведни дела? Колко лошо отсъждат"
        },
        {
            "chapter": 45,
            "verse": 22,
            "text": "И сътвори Аллах небесата и земята с мъдрост, и за да се въздаде на всяка душа, каквото е придобила, и не ще бъдат угнетени"
        },
        {
            "chapter": 45,
            "verse": 23,
            "text": "Не виждаш ли онзи, който взима за божество своите страсти? И го остави Аллах в заблуда, знаейки, и запечата слуха и сърцето му, и сложи преграда пред погледа му. Кой ще го напъти подир Аллах? Не ще ли се поучите"
        },
        {
            "chapter": 45,
            "verse": 24,
            "text": "И казват: “Съществува само земният ни живот. Умираме и живеем, и само времето ни погубва.” А те нямат знание за това и само предполагат"
        },
        {
            "chapter": 45,
            "verse": 25,
            "text": "И когато им бъдат четени ясните Ни знамения, техният довод е само да рекат: “Елате с предците ни, ако говорите истината!”"
        },
        {
            "chapter": 45,
            "verse": 26,
            "text": "Кажи: “Аллах ви съживява, после ви умъртвява, после ще ви събере в Деня на възкресението, за който няма съмнение. Ала повечето хора не знаят.”"
        },
        {
            "chapter": 45,
            "verse": 27,
            "text": "На Аллах принадлежи владението на небесата и на земята. И в Деня, когато Часът настъпи, в този Ден измамниците ще загубят"
        },
        {
            "chapter": 45,
            "verse": 28,
            "text": "И ще видиш всяка общност на колене. Всяка общност ще бъде призована към своята книга: “Днес ще ви се въздаде за вашите дела"
        },
        {
            "chapter": 45,
            "verse": 29,
            "text": "Това е Нашата Книга. Тя говори истината за вас. Ние сме записали вашите дела.”"
        },
        {
            "chapter": 45,
            "verse": 30,
            "text": "Онези, които вярват и вършат праведни дела, техният Господ ще ги въведе в Своята милост. Това е явното спасение"
        },
        {
            "chapter": 45,
            "verse": 31,
            "text": "А на онези, които не вярват [ще се каже]: “Не ви ли бяха четени Моите знамения? Но се възгордяхте и бяхте хора-престъпници"
        },
        {
            "chapter": 45,
            "verse": 32,
            "text": "И когато се каза, че обещанието на Аллах е истинно, и че няма съмнение за Часа, рекохте: “Не знаем какво е Часът - само предполагаме, но не сме убедени.”"
        },
        {
            "chapter": 45,
            "verse": 33,
            "text": "И ще се появят пред тях злините, които те извършиха, и ще ги обгради онова, на което се подиграваха"
        },
        {
            "chapter": 45,
            "verse": 34,
            "text": "И ще се рече: “Днес ще ви забравим, както и вие забравихте срещата в този свой Ден. Мястото ви е Огънят и не ще има за вас закрилници"
        },
        {
            "chapter": 45,
            "verse": 35,
            "text": "Това е, защото се подигравахте със знаменията на Аллах и ви изкуси земният живот.” А Днес не ще бъдат изведени оттук и не ще им бъде позволено покаяние"
        },
        {
            "chapter": 45,
            "verse": 36,
            "text": "Прославата е за Аллах - Господа на небесата и Господа на земята, Господа на световете"
        },
        {
            "chapter": 45,
            "verse": 37,
            "text": "Негово е величието на небесата и на земята. Той е Всемогъщия, Премъдрия"
        }
    ]
}