{
    "chapter": [
        {
            "chapter": 42,
            "verse": 1,
            "text": "Ха. Мим"
        },
        {
            "chapter": 42,
            "verse": 2,
            "text": "Айн. Син. Каф"
        },
        {
            "chapter": 42,
            "verse": 3,
            "text": "Така Аллах, Всемогъщия, Премъдрия разкрива на теб и на онези преди теб [о, Мухаммад]"
        },
        {
            "chapter": 42,
            "verse": 4,
            "text": "Негово е всичко на небесата и всичко на земята. Той е Всевишния, Превеликия"
        },
        {
            "chapter": 42,
            "verse": 5,
            "text": "небесата едва не се разцепват отгоре и ангелите прославят с възхвала своя Господ, и молят опрощение за онези, които са на земята. Да! Аллах е Опрощаващия, Милосърдния"
        },
        {
            "chapter": 42,
            "verse": 6,
            "text": "А които приемат други покровители вместо Него - Аллах ги наблюдава. Ти не си над тях разпоредител"
        },
        {
            "chapter": 42,
            "verse": 7,
            "text": "Така разкрихме на теб Коран на арабски, за да предупредиш Майката на градовете [Мека] и онези около нея, и да предупредиш за Деня на сбора, в който няма съмнение. Някои - в Рая, други - в Пламъците"
        },
        {
            "chapter": 42,
            "verse": 8,
            "text": "А ако Аллах бе пожелал, щеше да ги стори една общност. Ала Той въвежда в Своята милост когото пожелае. А угнетителите нямат нито покровител, нито избавител"
        },
        {
            "chapter": 42,
            "verse": 9,
            "text": "Нима приемат те други покровители вместо Него? Но Аллах, Той е Покровителя. Той съживява мъртвите. Той за всяко нещо има сила"
        },
        {
            "chapter": 42,
            "verse": 10,
            "text": "И за всяко нещо, по което сте в разногласие, отсъждането е на Аллах. Това е Аллах, моят Господ! На Него се уповавам и към Него се обръщам"
        },
        {
            "chapter": 42,
            "verse": 11,
            "text": "Твореца на небесата и на земята. Създаде Той за вас съпруги от самите вас и от добитъка - чифтове. Така Той ви множи. Няма подобен Нему. Той е Всечуващия, Всезрящия"
        },
        {
            "chapter": 42,
            "verse": 12,
            "text": "Негови са ключовете на небесата и на земята. Той увеличава препитанието за когото пожелае и Той намалява. Той всяко нещо знае"
        },
        {
            "chapter": 42,
            "verse": 13,
            "text": "Той предписа за вас в религията онова, което завеща на Нух и онова, което разкрихме на теб [о, Мухаммад], и онова, което завещахме на Ибрахим и на Муса, и на Иса: “Привържете се към религията и не се разединявайте в нея!” За съдружаващите е тежко онова, к"
        },
        {
            "chapter": 42,
            "verse": 14,
            "text": "И се разединяваха едва след като при тях идваше знанието - от завист помежду им. И ако нямаше предишно Слово от твоя Господ за отсрочване до определено време, щеше да е отсъдено между тях. А онези, на които бе оставено в наследство Писанието подир тях, с"
        },
        {
            "chapter": 42,
            "verse": 15,
            "text": "За това зови и правдив бъди, както бе ти повелено! И не следвай страстите им, а кажи: “Повярвах в Писанията, които Аллах низпосла, и бе ми повелено да отсъждам справедливо между вас. Аллах е нашият Господ и вашият Господ. За нас са нашите дела, за вас"
        },
        {
            "chapter": 42,
            "verse": 16,
            "text": "А онези, които спорят за Аллах, след като Му е било откликнато, спорът им е напразен пред техния Господ. Върху тях тегне гняв и за тях има сурово мъчение"
        },
        {
            "chapter": 42,
            "verse": 17,
            "text": "Аллах е, Който низпосла Книгата с истината и справедливостта. И откъде да знаеш, може би скоро Часът ще настъпи"
        },
        {
            "chapter": 42,
            "verse": 18,
            "text": "Искат да го ускорят онези, които не вярват в него. А вярващите се страхуват от него и знаят, че той ще се сбъдне. Но спорещите за Часа са в дълбока заблуда"
        },
        {
            "chapter": 42,
            "verse": 19,
            "text": "Аллах е жалостив към Своите раби. Дава Той препитание на когото пожелае. Той е Всесилния, Всемогъщия"
        },
        {
            "chapter": 42,
            "verse": 20,
            "text": "Този, който желае да жъне в отвъдния живот, на него ще увеличим жътвата му, а който желае да жъне в земния живот, ще му дадем от него, ала той не ще има дял в отвъдния"
        },
        {
            "chapter": 42,
            "verse": 21,
            "text": "Нима имат съдружници, узаконяващи им в религията онова, което Аллах не им е позволил? И ако не бе словото за отсрочка, щеше да е отсъдено между тях. За угнетителите има болезнено мъчение"
        },
        {
            "chapter": 42,
            "verse": 22,
            "text": "Ще видиш угнетителите да се ужасяват от онова, което са придобили, щом то ги сполети. А които вярват и вършат праведни дела, ще бъдат в Градините на Рая. Ще имат каквото пожелаят при своя Господ. Това е великата благодат"
        },
        {
            "chapter": 42,
            "verse": 23,
            "text": "С това Аллах благовества Своите раби, които вярват и вършат праведни дела. Кажи [о, Мухаммад]: “Не искам от вас отплата за това, а само любов към ближните.” А който стори добрина, ще му въздадем с по-добро за нея. Аллах е опрощаващ, признателен"
        },
        {
            "chapter": 42,
            "verse": 24,
            "text": "Или казват: “Съчинил си е лъжа за Аллах.” Но ако Аллах пожелае, ще запечата сърцето ти и ще премахне Аллах лъжата, и ще утвърди истината със Своите Слова. Той знае съкровеното в сърцата"
        },
        {
            "chapter": 42,
            "verse": 25,
            "text": "Той е, Който приема покаянието от Своите раби и опрощава лошите дела, и знае какво вършите"
        },
        {
            "chapter": 42,
            "verse": 26,
            "text": "И откликва Той на онези, които вярват и вършат праведни дела, и им надбавя от Своята благодат. А за неверниците има сурово мъчение"
        },
        {
            "chapter": 42,
            "verse": 27,
            "text": "И ако Аллах дадеше изобилно препитание за всички Свои раби, щяха да престъпват по земята, ала Той го спуска с мяра, както пожелае. За Своите раби Той е сведущ, зрящ"
        },
        {
            "chapter": 42,
            "verse": 28,
            "text": "Той е, Който изсипва дъжда, след като се отчаят, и разпростира Своята милост. Той е Покровителя, Всеславния"
        },
        {
            "chapter": 42,
            "verse": 29,
            "text": "И от Неговите знамения е сътворяването на небесата и на земята, и на тварите, които там е намножил. Той е способен да ги събере, ако пожелае"
        },
        {
            "chapter": 42,
            "verse": 30,
            "text": "Каквато и беда да ви сполети, тя е заради онова, което сами сте извършили. А и много Той извинява"
        },
        {
            "chapter": 42,
            "verse": 31,
            "text": "И не можете да Го възпрете на земята. И освен Аллах нямате нито покровител, нито избавител"
        },
        {
            "chapter": 42,
            "verse": 32,
            "text": "И от Неговите знамения са носещите се по морето кораби като планини"
        },
        {
            "chapter": 42,
            "verse": 33,
            "text": "Ако Той пожелае, спира вятъра и тогава остават неподвижни на повърхността - в това има знамения за всеки многотърпелив, признателен"
        },
        {
            "chapter": 42,
            "verse": 34,
            "text": "или ги погубва Той заради онова, което [хората] са придобили. А и много Той извинява"
        },
        {
            "chapter": 42,
            "verse": 35,
            "text": "За да знаят онези, които спорят за Нашите знамения, че не ще има за тях избавление"
        },
        {
            "chapter": 42,
            "verse": 36,
            "text": "Каквото и да ви се даде, то е от насладата на земния живот. А онова, което е при Аллах, е най-доброто и вечното за онези, които вярват и на своя Господ се уповават"
        },
        {
            "chapter": 42,
            "verse": 37,
            "text": "и за онези, които отбягват големите грехове и скверностите, и дори да се гневят, прощават"
        },
        {
            "chapter": 42,
            "verse": 38,
            "text": "и за онези, които откликват на своя Господ и отслужват молитвата, и по делата се съвещават помежду си, и от онова, което им дарихме за препитание, раздават"
        },
        {
            "chapter": 42,
            "verse": 39,
            "text": "и които, ако ги сполети насилие, се бранят"
        },
        {
            "chapter": 42,
            "verse": 40,
            "text": "Възмездието за злина е злина като нея. А който извинява и се помирява, неговата награда е при Аллах. Не обича Той угнетителите"
        },
        {
            "chapter": 42,
            "verse": 41,
            "text": "А който се брани, след като го угнетят, за такива няма вина"
        },
        {
            "chapter": 42,
            "verse": 42,
            "text": "Вина имат само онези, които угнетяват хората и престъпват по земята без право. За тях има болезнено мъчение"
        },
        {
            "chapter": 42,
            "verse": 43,
            "text": "А който търпи и прощава, това е от значимите дела"
        },
        {
            "chapter": 42,
            "verse": 44,
            "text": "А когото Аллах остави в заблуда, той няма покровител след това. И ще видиш угнетителите, когато съзрат мъчението, да казват: “Няма ли път за връщане [към земята]?”"
        },
        {
            "chapter": 42,
            "verse": 45,
            "text": "И когато бъдат докарани [пред Огъня], ще ги видиш смирени от унижението, гледащи скришом. А вярващите ще рекат: “Губещите са онези, които погубиха себе си и семействата си в Деня на възкресението.” Да! Угнетителите ще са в постоянно мъчение"
        },
        {
            "chapter": 42,
            "verse": 46,
            "text": "Те нямат покровители, които да ги бранят, освен Аллах. А когото Аллах оставя в заблуда, няма за него спасение"
        },
        {
            "chapter": 42,
            "verse": 47,
            "text": "Откликвайте на вашия Господ, преди да е дошъл Денят, който Аллах не ще върне назад! Не ще има за вас убежище в този Ден и не ще отречете [вашите грехове]"
        },
        {
            "chapter": 42,
            "verse": 48,
            "text": "А ако се отвърнат - Ние не сме те изпратили за техен пазител. Твой дълг е само посланието. И щом дадем на човек да вкуси милост от Нас, той ликува с нея. А сполети ли ги злина заради онова, което сами са направили, тогава човекът става неблагодарник"
        },
        {
            "chapter": 42,
            "verse": 49,
            "text": "На Аллах принадлежи владението на небесата и на земята. Сътворява Той каквото пожелае - дарява момичета на когото пожелае и дарява момчета на когото пожелае"
        },
        {
            "chapter": 42,
            "verse": 50,
            "text": "или дарява момчета и момичета. И сторва безплоден когото пожелае. Той е всезнаещ, всемогъщ"
        },
        {
            "chapter": 42,
            "verse": 51,
            "text": "С хората Аллах говори само чрез откровение или зад преграда, или като изпрати пратеник и му разкрива по Своя воля каквото пожелае. Той е всевишен, премъдър"
        },
        {
            "chapter": 42,
            "verse": 52,
            "text": "Така и на теб [о, Мухаммад] разкрихме дух с Нашата повеля. А преди ти не знаеше нито какво е Книгата, нито вярата. Ала Ние го сторихме светлина, с която напътваме когото пожелаем от Нашите раби. Ти насочваш към правия път"
        },
        {
            "chapter": 42,
            "verse": 53,
            "text": "пътя на Аллах, Комуто принадлежи всичко на небесата и всичко на земята. Да! При Аллах се връщат делата"
        }
    ]
}