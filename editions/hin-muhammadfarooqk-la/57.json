{
    "chapter": [
        {
            "chapter": 57,
            "verse": 1,
            "text": "allaah kee tasabeeh kee har us cheez ne jo aakaashon aur dharatee mein hai. vahee prabhutvashaalee, tatvashaalee hai"
        },
        {
            "chapter": 57,
            "verse": 2,
            "text": "aakaashon aur dharatee kee baadashaahee usee kee hai. vahee jeevan pradaan karata hai aur mrtyu deta hai, aur use har cheez kee saamarthy praapt hai"
        },
        {
            "chapter": 57,
            "verse": 3,
            "text": "vahee aadi hai aur ant bhee aur vahee vyakt hai aur avyakt bhee. aur vah har cheez ko jaanata hai"
        },
        {
            "chapter": 57,
            "verse": 4,
            "text": "vahee hai jisane aakaashon aur dharatee ko chhah dinon mein paida kiya; phir sinhaasan par viraajamaan hua. vah jaanata hai jo kuchh dharatee mein pravesh karata hai aur jo kuchh usase nikalata hai aur jo kuchh aakaash se utarata hai aur jo kuchh usamen chadhata hai. aur tum jahaan kaheen bhee ho, vah tumhaare saath hai. aur allaah dekhata hai jo kuchh tum karate ho"
        },
        {
            "chapter": 57,
            "verse": 5,
            "text": "aakaashon aur dharatee kee baadashaahee usee kee hai aur allaah hee kee hai or saare maamale palatate hai"
        },
        {
            "chapter": 57,
            "verse": 6,
            "text": "vah raat ko din mein pravisht karaata hai aur din ko raat mein pravisht karaata hai. vah seenon mein chhipee baat tak ko jaanata hai"
        },
        {
            "chapter": 57,
            "verse": 7,
            "text": "eemaan lao allaah aur usake rasool par aur usamen se kharch karo jisaka usane tuîmhen adhikaaree banaaya hai. to tumamen se jo log eemaan lae aur unhonne kharch kiya, usane lie bada pratidaan hai"
        },
        {
            "chapter": 57,
            "verse": 8,
            "text": "tumhen kya ho gaya hai ki tum allaah par eemaan nahin laate; jabaki rasool tumhen nimantran de raha hai ki tum apane rab par eemaan lao aur vah tumase drdh vachan bhee le chuka hai, yadi tum momin ho"
        },
        {
            "chapter": 57,
            "verse": 9,
            "text": "vahee hai jo apane bandon par spasht aayaten utaar raha hai, taaki vah tumhen andhakaaron se prakaash kee or le aae. aur vaastavikata yah hai ki allaah tumapar atyant karunaamay, dayaavaan hai"
        },
        {
            "chapter": 57,
            "verse": 10,
            "text": "aur tumhen kyo hua hai ki tum allaah ke maarg mein kharch na karo, haalaanki aakaashon aur dharatee kee viraasat allaah hee ke lie hai? tumamen se jin logon ne vijay se poorv kharch kiya aur lade ve paraspar ek-doosare ke samaan nahin hai. ve to daraje mein unase badhakar hai jinhonne baad mein kharch kiya aur lade. yadyapi allaah ne pratyek se achchha vaada kiya hai. allaah usakee khabar rakhata hai, jo kuchh tum karate ho"
        },
        {
            "chapter": 57,
            "verse": 11,
            "text": "kaun hai jo allaah ko rn de, achchha rn ki vah use usake lie kaee guna kar de. aur usake lie sammaanit pratidaan hai"
        },
        {
            "chapter": 57,
            "verse": 12,
            "text": "jis din tum momin purushon aur momin striyon ko dekhoge ki unaka prakaash unake aage-aage daud raha hai aur unake daen haath mein hai. (kaha jaega,) \"aaj shubh soochana hai tumhaare lie aisee jannaton kee jinake neeche naharen bah rahee hai, jinamen sadaiv rahana hai. vahee badee saphalata hai."
        },
        {
            "chapter": 57,
            "verse": 13,
            "text": "jis din kapataachaaree purush aur kapataachaaree striyaan mominon se kahengee, \"tanik hamaaree pratiksha karo. ham bhee tumhaare prakaash me se kuchh prakaash le len!\" kaha jaega, \"apane peechhe laut jao. phir prakaash talaash karo!\" itane mein unake beech ek deevaar khadee kar dee jaegee, jisamen ek dvaar hoga. usake bheetar ka haal yah hoga ki usamen dayaaluta hogee aur usake baahar ka yah ki us or se yaatana hogee"
        },
        {
            "chapter": 57,
            "verse": 14,
            "text": "ve unhen pukaarakar kahenge, \"kya ham tumhaare saathee nahin the?\" ve kahenge, \"kyon nahin? kintu tumane to apane aapako fitane (gumaraahee) mein daala aur prateeksha karate rahe aur sandeh mein pade rahe aur kaamanaon ne tumhen dhokhe mein daale rakha hai"
        },
        {
            "chapter": 57,
            "verse": 15,
            "text": "ab aaj na tumase koee fidaya (mukti-pratidaan) liya jaega aur na un logon se jinhonne inakaar kiya. tumhaara thikaana aag hai, aur vahee tumhaaree sanrakshika hai. aur bahut hee buree jagah hai ant mein pahunchane kee"
        },
        {
            "chapter": 57,
            "verse": 16,
            "text": "kya un logon ke lie, jo eemaan lae, abhee vah samay nahin aaya ki unake dil allaah kee yaad ke lie aur jo saty avatarit hua hai usake aage jhuk jaen? aur ve un logon kee tarah na ho jaen, jinhen kitaab dee gaee thee, phir unapar deerdh samay beet gaya. antatah unake dil kathor ho gae aur unamen se adhikaansh avagyaakaaree rahe"
        },
        {
            "chapter": 57,
            "verse": 17,
            "text": "jaan lo, allaah dharatee ko usakee mrtyu ke pashchaat jeevan pradaan karata hai. hamane tumhaare lie aayaten khol-kholakar bayaan kar dee hai, taaki tum buddhi se kaam lo"
        },
        {
            "chapter": 57,
            "verse": 18,
            "text": "nishchay hee jo sadaka denevaale purush aur sadaka denevaalee striyaan hai aur unhonne allaah ko achchha rn diya, use usake lie kaee guna kar diya jaega. aur unake lie sammaanit pratidaan hai"
        },
        {
            "chapter": 57,
            "verse": 19,
            "text": "jo log allaah aur usake rasool par eemaan lae, vahee apane rab ke yahaan siddeek aur shaheed hai. unake lie unaka pratidaan aur unaka prakaash hai. kintu jin logon ne inakaar kiya aur hamaaree aayaton ko jhuthalaaya, vahee bhadakatee aagavaale hain"
        },
        {
            "chapter": 57,
            "verse": 20,
            "text": "jaan lo, saansaarik jeevan to bas ek khel aur tamaasha hai aur ek saaj-sajja, aur tumhaara aapas mein ek-doosare par badaee jataana, aur dhan aur santaan mein paraspar ek-doosare se badha hua pradarshit karana. varsha ka misaal kee tarah jisakee vanaspati ne kisaan ka dil moh liya. phir vah pak jaatee hai; phir tum use dekhate ho ki vah peelee ho gaee. phir vah choorn-vichoorn hokar rah jaatee hai, jabaki aakhirat mein kathor yaatana bhee hai aur allaah kee kshama aur prasannata bhee. saansaarik jeevan to keval dhokhe kee sukh-saamagree hai"
        },
        {
            "chapter": 57,
            "verse": 21,
            "text": "apane rab kee kshama aur us jannat kee or agrasar hone mein ek-doosare se baazee le jao, jisaka vistaar aakaash aur dharatee ke vistaar jaisa hai, jo un logon ke lie taiyaar kee gaee hai jo allaah aur usake rasoolon par eemaan lae hon. yah allaah ka udaar anugrah hai, jise chaahata hai pradaan karata hai. allaah bade udaar anugrah ka maalik hai"
        },
        {
            "chapter": 57,
            "verse": 22,
            "text": "jo museebaten bhee dharatee mein aatee hai aur tumhaare apane oopar, vah anivaaryatah ek kitaab mein ankit hai, isase pahale ki ham use astitv mein laen - nishchay hee yah allaah ke lie aasaan hai"
        },
        {
            "chapter": 57,
            "verse": 23,
            "text": "(yah baat tumhen isalie bata dee gaee) taaki tum us cheez ka afasos na karo jo tum par jaatee rahe aur na usapar phool jao jo usane tumhen pradaan kee ho. allaah kisee itaraanevaale, badaee jataanevaale ko pasand nahin karata"
        },
        {
            "chapter": 57,
            "verse": 24,
            "text": "jo svayan kanjoosee karate hai aur logon ko bhee kanjoosee karane par ukasaate hai, aur jo koee munh mode to allaah to nisprh prashansaneey hai"
        },
        {
            "chapter": 57,
            "verse": 25,
            "text": "nishchay hee hamane apane rasoolon ko spasht pramaanon ke saath bheja aur unake lie kitaab aur tula utaaree, taaki log inasaaf par qaayam hon. aur loha bhee utaara, jisamen badee dahashat hai aur logon ke lie kitane hee laabh hai., aur (kitaab evan tula isalie bhee utaaree) taaki allaah jaan le ki kaun paroksh mein rahate hue usakee aur usake rasoolon kee sahaayata karata hai. nishchay hee allaah shaktishaalee, prabhutvashaalee hai"
        },
        {
            "chapter": 57,
            "verse": 26,
            "text": "hamane nooh aur ibaraaheem ko bheja aur un donon kee santaan mein paigambaree aur qitaab rakh dee. phir unamen se kisee ne to sammaarg apanaaya; kintu unamen se adhikatar avagyaakaaree the"
        },
        {
            "chapter": 57,
            "verse": 27,
            "text": "phir unake peechh unheen ke pad-chinhon par hamane apane doosare rasoolon ko bheja aur hamane unake peechhe marayam ke bete eesa ko bheja aur use injeel pradaan kee. aur jin logon ne usaka anusaran kiya, unake dilon mein hamane karuna aur daya rakh dee. raha sannyaas, to use unhonne svayan ghada tha. hamane use unake lie anivaary nahin kiya tha, yadi anivaary kiya tha to keval allaah kee prasannata kee chaahat. phir ve usaka nirvaah na kar saken, jaisa ki unaka nirvaah karana chaahie tha. atah un logon ko, jo unamen se vaastav mein eemaan lae the, unaka badala hamane (unhen) pradaan kiya. kintu unamen se adhikatar avagyaakaaree hee hai"
        },
        {
            "chapter": 57,
            "verse": 28,
            "text": "ai logon, jo eemaan lae ho! allaah ka dar rakho aur usake rasool par eemaan lao. vah tumhen apanee dayaaluta ka dohara hissa pradaan karega aur tumhaare lie ek prakaash kar dega, jisamen tum chaloge aur tumhen kshama kar dega. allaah bada kshamaasheel, atyant dayaavaan hai"
        },
        {
            "chapter": 57,
            "verse": 29,
            "text": "taaki kitaabavaale yah na samajhen ki allaah ke anugrah mein se ve kisee cheez par adhikaar na praapt kar sakenge aur yah ki anugrah allaah ke haath mein hai, jise chaahata hai pradaan karata hai. allaah bade anugrah ka maalik hai"
        }
    ]
}