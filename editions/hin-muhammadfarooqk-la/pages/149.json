{
    "pages": [
        {
            "chapter": 6,
            "verse": 152,
            "text": "aur anaath ke dhan ko haath na lagao, kintu aise tareeqe se jo uttam ho, yahaan tak ki vah apanee yuvaavastha ko pahunch jae. aur inasaaf ke saath poora-poora naapo aur taulo. ham kisee vyakti par usee kaam kee zimmedaaree ka bojh daalate hain jo usakee saamarthy mein ho. aur jab baat kaho, to nyaay kee kaho, chaahe maamala apane naatedaar hee ka kyon na ho, aur allaah kee pratigya ko poora karo. ye baaten hain, jinakee usane tumhen taakeed kee hai. aasha hai tum dhyaan rakhoge"
        },
        {
            "chapter": 6,
            "verse": 153,
            "text": "aur yah ki yahee mera seedha maarg hai, to tum isee par chalo aur doosare maargon par na chalo ki ve tumhen usake maarg se hataakar idhar-udhar kar denge. yah vah baat hai jisakee usane tumhen taakeed kee hai, taaki tum (pathabhrasht ta se) bacho"
        },
        {
            "chapter": 6,
            "verse": 154,
            "text": "phir (dekho) hamane moosa ko kitaab dee thee, (dharm ko) poornata pradaan karane ke lie, jise usane uttam reeti se grahan kiya tha; aur har cheez ko spashtâ€ roop se bayaan karane, maargadarshan dene aur daya karane ke lie, taaki ve log apane rab se milane par eemaan laen"
        },
        {
            "chapter": 6,
            "verse": 155,
            "text": "aur yah kitaab bhee hamane utaaree hai, jo barakatavaalee hai; to tum isaka anusaran karo aur dar rakho, taaki tumapar daya kee jae"
        },
        {
            "chapter": 6,
            "verse": 156,
            "text": "ki kaheen aisa na ho ki tum kahane lago, \"kitaab to keval hamase pahale ke do girohon par utaaree gaee thee aur hamen to unake padhane-padhaane kee khabar tak na thee."
        },
        {
            "chapter": 6,
            "verse": 157,
            "text": "ya yah kahane lago, \"yadi hamapar kitaab utaaree gaee hotee to ham unase badhakar seedhe maarg par hote.\" to ab tumhaare paas rab kee or se ek spasht pramaan, maargadarshan aur dayaaluta aa chukee hai. ab usase badhakar atyaachaaree kaun hoga jo allaah kee aayaton ko jhuthalae aur doosaron ko unase phere? jo log hamaaree aayaton se rokate hain, unhen ham is rokane ke kaaran jald buree yaatana denge"
        }
    ]
}