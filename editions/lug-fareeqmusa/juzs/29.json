{
    "juzs": [
        {
            "chapter": 67,
            "verse": 1,
            "text": "Mukama Katonda nanyini buyinza bwonna musukkulumu, era nga muyinza w'abuli kintu"
        },
        {
            "chapter": 67,
            "verse": 2,
            "text": "Oyo eyatonda okufa n'obulamu, olwokubageseza alabe ani asinga okukola obulungi. Naye ye Nnantakubwa ku mukono omusonyiyi"
        },
        {
            "chapter": 67,
            "verse": 3,
            "text": "Oyo eyatonda eggulu omusanvu nga myaliro, toyinza kulaba mu kutonda kwa Katonda kamogo konna w'etegereze abaffe olabamu obukyamu bwonna"
        },
        {
            "chapter": 67,
            "verse": 4,
            "text": "Era zzaayo amaaso emirundi nemirundi eriiso lijja ku kuddira nga likooye era nga tolina kyofunyeeyo"
        },
        {
            "chapter": 67,
            "verse": 5,
            "text": "Mazima eggulu eriri okumpi n'ensi twalinyiriza nemunyeeye ezaaka, era nga bitawuliro ebigoba Sitani era Sitani ezo twazitegekera ebibonerezo byomuliro Ssair"
        },
        {
            "chapter": 67,
            "verse": 6,
            "text": "Ate bbo abaawakanya Katonda waabwe twabategekera ebibonerezo byamuliro Jahannama era buliba buddo bubi"
        },
        {
            "chapter": 67,
            "verse": 7,
            "text": "Bwe baligusuulwamu bagenda kuguwulira nga gutokota era nga gufuuwa"
        },
        {
            "chapter": 67,
            "verse": 8,
            "text": "Nga gubula kuyulikamu buli lwegunasulwangamu ekibinja abakuumi bagwo banababuuzanga nti temwajjirwa muntu yenna abatiisa (muliro guno)"
        },
        {
            "chapter": 67,
            "verse": 9,
            "text": "Baliddamu nti weewawo omutiisa yatujjira naye netumulimbisa era netumugamba nti Katonda tassanga bubaka bwonna, ebyo byemulimu bubuze obuyitirivu"
        },
        {
            "chapter": 67,
            "verse": 10,
            "text": "Baligamba nti singa twali tuwulira oba nga tutegeera (ebyatugambwanga) tetwandibadde bamu kwabo abayingira omuliro"
        },
        {
            "chapter": 67,
            "verse": 11,
            "text": "Nebeekakasaako ekyonoono kyabwe okufaafaganirwa kuli ku bantu bo mu muliro"
        },
        {
            "chapter": 67,
            "verse": 12,
            "text": "Mazima abo abatya Katonda wabwe awamu n'okuba nga talabika, bagenda okufuna ekisonyiwo n'empeera ensuffu"
        },
        {
            "chapter": 67,
            "verse": 13,
            "text": "Kyekimu mukwese ebigambo byamwe oba mubyatudde mazima yye amanyi ebiri mu bifuba"
        },
        {
            "chapter": 67,
            "verse": 14,
            "text": "Abaffe eyatonda ayinza obutamanya nga ate ye muyitirivu w'okumanya era nga mukugu nnyo"
        },
        {
            "chapter": 67,
            "verse": 15,
            "text": "Yye yoyo eyabafuulira ensi enyangu, kale mutambule mu bitundu byayo mulye mu bigabwabye era gyali gye mugenda okudda"
        },
        {
            "chapter": 67,
            "verse": 16,
            "text": "Musuubidde okuwona oyo ali waggulu ensi n'etabamira singa eba etabanguse"
        },
        {
            "chapter": 67,
            "verse": 17,
            "text": "Oba musuubidde okuwona oyo ali waggulu n'atabasindikira muyaga, wabula mugenda kumanya okulabula kwange nga bwekwali okukulu"
        },
        {
            "chapter": 67,
            "verse": 18,
            "text": "Abo abaaliwo oluberyeberye lwabwe baalimbisa, naye tewamanya kyennabatusaako"
        },
        {
            "chapter": 67,
            "verse": 19,
            "text": "Abaffe tebalaba ebinyonyi ebibuukira waggulu wabwe nga byanjuluza ebiwawaatiro ate nga n'oluusi biwumbako, tewali kibikuumira mu bbanga okugyako Katonda omusaasizi, mazima ye alaba buli kintu"
        },
        {
            "chapter": 67,
            "verse": 20,
            "text": "Oba ani oyo asobola okubalwanirira n'abataasa atali Katonda, abawakanyi tebalina kyebaliko okugyako mawaggali"
        },
        {
            "chapter": 67,
            "verse": 21,
            "text": "Ye abaffe ani oyo ayinza okubagabirira singa Katonda abajjako okugabirirakwe. Wabula baagwa mu kateebe k'okuwalaaza empaka n'okwewaggula"
        },
        {
            "chapter": 67,
            "verse": 22,
            "text": "Ye abaffe oyo atambula abwamiridde ku kyenyikye y'abeera kubulungamu oba oyo atambula nga yeegolodde ngali ku Kkubo eggolokofu"
        },
        {
            "chapter": 67,
            "verse": 23,
            "text": "Bagambe nti Katonda y'eyabatandikawo n'abassako amatu n'amaaso n'abawa n'emitima wabula mwebaza kitono"
        },
        {
            "chapter": 67,
            "verse": 24,
            "text": "Bagambe nti Katonda yoyo eyabassa mu nsi era nga mugenda kuzuukizibwa mudde gyali"
        },
        {
            "chapter": 67,
            "verse": 25,
            "text": "Bagamba mu kubalaata nti ebyo byemutulaganyisa biribaawo ddi bwe mubanga byemwogera bituufu"
        },
        {
            "chapter": 67,
            "verse": 26,
            "text": "Bagambe nti okumanya okujjuvu okukwata ku nsonga eyo kuli wa Katonda, naye nze ndi mutiisa owolwatu"
        },
        {
            "chapter": 67,
            "verse": 27,
            "text": "Bwe baliraba e bibonerezo nga bisembedde, ebyenyi byabo abakafuwala bigenda kwekaba, awo balyoke bategezebwe nti ekyo nno kye mwagambanga nti kirituukaddi"
        },
        {
            "chapter": 67,
            "verse": 28,
            "text": "Bagambe nti, mulaba mutya singa Katonda anzikiriza n'abo abali nange oba n'atusaasira anti obuyinza bwonna buli gyali, naye ani alitaasa abakafiiri ku bibonerezo ebiruma"
        },
        {
            "chapter": 67,
            "verse": 29,
            "text": "Bagambe nti yye Katonda omusaasizi gwetukkiriza era yekka gwetwesiga wabula lumu mulimanya ani ali mu bubuze obweyolefu"
        },
        {
            "chapter": 67,
            "verse": 30,
            "text": "Bagambe nti mulaba mutya singa amazzi gammwe bukya nga gakalidde ani ayinza okubawa amazzi agakulukuta amayonjo"
        },
        {
            "chapter": 68,
            "verse": 1,
            "text": "Nuni, yemu kunyukuta ezikola walifu empalabu. Ndayidde e kalamu nebyebagiwandiisa"
        },
        {
            "chapter": 68,
            "verse": 2,
            "text": "Mazima Gwe Muhammad ekyengera kyobwa Nabbi Katonda wo kyeyakuwa tekiyinza ku kufuula mulalu"
        },
        {
            "chapter": 68,
            "verse": 3,
            "text": "Era ddala oteekwa okufuna empeera etakutukawo"
        },
        {
            "chapter": 68,
            "verse": 4,
            "text": "Era mazima ddala Ggwe oli wampisa nungi nnyo"
        },
        {
            "chapter": 68,
            "verse": 5,
            "text": "Ojja kulaba nga nabo bwebagenda okulaba"
        },
        {
            "chapter": 68,
            "verse": 6,
            "text": "Ani kumwenna eyatukwako ekizibu kyeddalu"
        },
        {
            "chapter": 68,
            "verse": 7,
            "text": "Mazima Katondawo amanyidde ddala ani eyabula okuva ku kkubolye era nga bwamanyidde ddala abalungamu"
        },
        {
            "chapter": 68,
            "verse": 8,
            "text": "Kale nno togondera abo abalimbisa"
        },
        {
            "chapter": 68,
            "verse": 9,
            "text": "Bandyagadde nti singa obagondera nabo nebakugondera"
        },
        {
            "chapter": 68,
            "verse": 10,
            "text": "Era togeza n'ogondera buli alayiralayira ataliimu nsa"
        },
        {
            "chapter": 68,
            "verse": 11,
            "text": "Omugeyi atambuza olugambo"
        },
        {
            "chapter": 68,
            "verse": 12,
            "text": "Omukodo, omulumbaganyi omwononefu"
        },
        {
            "chapter": 68,
            "verse": 13,
            "text": "Mubi nnyo ate awamu n'ekyo mwana w'abwenzi"
        },
        {
            "chapter": 68,
            "verse": 14,
            "text": "Tomugondera olwokuba alina emmali n'abaana"
        },
        {
            "chapter": 68,
            "verse": 15,
            "text": "Omuntu oyo bwasomerwa ebigambo byaffe agamba nti nfumo z'abantu abedda"
        },
        {
            "chapter": 68,
            "verse": 16,
            "text": "Kulunaku lw’enkomerero tugenda kussa kunyindo ye akabonero akamulamba nga tanayingizibwa muliro"
        },
        {
            "chapter": 68,
            "verse": 17,
            "text": "Mazima ffe twagezesa abantu be Makkah bwetwabaleetera enjala nga bwetwagezesa abantu abaalina enimiro yaabwe abalayira nti baali bagenda kukungula kumakya nnyo, olwo nno baleme kugabirako bantu balala"
        },
        {
            "chapter": 68,
            "verse": 18,
            "text": "Wabula beerabira okugamba nti Insh'allah"
        },
        {
            "chapter": 68,
            "verse": 19,
            "text": "Katonda n'agisindikira nabbambula w'omuliro ogwa gizikiriza ekiro nga beebase"
        },
        {
            "chapter": 68,
            "verse": 20,
            "text": "Okugenda okukya ngankalu nga enkungule"
        },
        {
            "chapter": 68,
            "verse": 21,
            "text": "Ku lunaku olulaganye baakeera nnyo era nga buli omu agenda atemya kumunne"
        },
        {
            "chapter": 68,
            "verse": 22,
            "text": "Ngabagamba nti muzuukuke mugende mu nimiro yammwe bwe muba ddala nga munakungula nga bwemwagambye"
        },
        {
            "chapter": 68,
            "verse": 23,
            "text": "Baatambula nga bogera bwama"
        },
        {
            "chapter": 68,
            "verse": 24,
            "text": "Nga bwebagamba nti tebagenda kukkiriza Masikiini yenna kuyingira mu ssamba yaabwe"
        },
        {
            "chapter": 68,
            "verse": 25,
            "text": "Baatambula kumakya okwo nga bakakasa nti bagenda kutuukiriza kyebaali basazeewo eggulo limu"
        },
        {
            "chapter": 68,
            "verse": 26,
            "text": "Bwebaalaba ennimiro yaabwe b'agamba nti tubuze"
        },
        {
            "chapter": 68,
            "verse": 27,
            "text": "Sinakindi Katonda yagizikirizza olwe kigendererwa kyaffe ekibi ekyobutakkiriza kugabirako ba Masikiini"
        },
        {
            "chapter": 68,
            "verse": 28,
            "text": "Eyali abasingako eddiini n'obuntu bulamu nabagamba nti ssabagambye nti obutawaako banaku buba bulyazamanyi bwennyini, era kati kyetuteekwa okukola kwekutendereza Katonda kuba tetunamanya yatusonyiye oba nedda"
        },
        {
            "chapter": 68,
            "verse": 29,
            "text": "Olwo nno nebagamba nti yayawukana Katonda waffe mazima twabadde tweyisizza bubi"
        },
        {
            "chapter": 68,
            "verse": 30,
            "text": "Awamu nekyo baatandika okuwaanyisiganya ebigambo nga abamu banenya bannabwe"
        },
        {
            "chapter": 68,
            "verse": 31,
            "text": "Nebagamba nti mazima ffe tubadde bajeemu"
        },
        {
            "chapter": 68,
            "verse": 32,
            "text": "Tusaba Katonda waffe emmali yaffe etokomose atuwanyisizeemu ebirungi, mazima ddala ew'a Katonda waffe yokka gyetusaba obuyambi"
        },
        {
            "chapter": 68,
            "verse": 33,
            "text": "Bwebityo nno ebibonerezo bwebiba naye wabula ebibonerezo by'olunaku lw’enkomerero byebisinga obukakali singa baba ddala nga bamanyi"
        },
        {
            "chapter": 68,
            "verse": 34,
            "text": "Mazima abatya Katonda baategekerwa e jjana ez'ebyengera ewa Katonda waabwe"
        },
        {
            "chapter": 68,
            "verse": 35,
            "text": "Gwe ate abakkiriza twalibayisizza nga abonoonyi"
        },
        {
            "chapter": 68,
            "verse": 36,
            "text": "Mwaba ki, e nsonga muzisalawo mutya"
        },
        {
            "chapter": 68,
            "verse": 37,
            "text": "Simanyi mulinayo ekitabo mwemubisoma"
        },
        {
            "chapter": 68,
            "verse": 38,
            "text": "Era nga mukitaba ekyo mulimu nti mwe mulyesalirawo kyemwagala ku lunaku lw'enkomerero"
        },
        {
            "chapter": 68,
            "verse": 39,
            "text": "Oba mulina e ndagano gye twabawa nga etuukira ddala ku lunaku lw'enkomerero ngebawa ebbeetu okwesalirawo nga bwemulaba"
        },
        {
            "chapter": 68,
            "verse": 40,
            "text": "Babuuze ani eyesowolayo abe nga akulembera endowooza eyo"
        },
        {
            "chapter": 68,
            "verse": 41,
            "text": "Oba balinayo (ababeesiguza) nga babayita babeezi ba Katonda, kale nno bajjanga nabo bwebaba nga bogera mazima"
        },
        {
            "chapter": 68,
            "verse": 42,
            "text": "Ku lunaku olulibeera olw'okubikkula ku ntumbwe. Balikowoolwa okuvunnamira Katonda naye nga tebasobola"
        },
        {
            "chapter": 68,
            "verse": 43,
            "text": "Nga amaaso gaabwe makakkamu olw'obuswavu, nga bajjudde okunyomebwa so nga ate baakowolwa okuvunnamira Katonda nga bakyali balamu ne batakikola"
        },
        {
            "chapter": 68,
            "verse": 44,
            "text": "Kale ndeka noyo alimbisa ebigambo bino tujja kubatwaliriza mpola mpola nga tebamanyi"
        },
        {
            "chapter": 68,
            "verse": 45,
            "text": "Era mbalindiriza, anti entegeka zange nnywevu"
        },
        {
            "chapter": 68,
            "verse": 46,
            "text": "Abaffe wali obasabye empeera nebakaluubirirwa kusasula"
        },
        {
            "chapter": 68,
            "verse": 47,
            "text": "Oba bamanyi ebyewala nga babiwandiika (nga bebyelamuza, era nga biraga nti bagenda kubeera bulungi)"
        },
        {
            "chapter": 68,
            "verse": 48,
            "text": "Kale nno beera mugumikiriza ku kusalawo kwa Katondawo, tobeera nga ow'ekyennyanja (Nabbi Yunus) eyatuuka okukowoola (Katondawe okumutaasa) nga ajjudde obunyiikaavu"
        },
        {
            "chapter": 68,
            "verse": 49,
            "text": "Singa teyafuna kyengera ekyava ewa Katondawe (ekyokukiriza okwenenyakwe) yandikasukiddwa mu nsi e nkalu (etariiko bulamu) nga naye anenyezebwa"
        },
        {
            "chapter": 68,
            "verse": 50,
            "text": "Wabula Katonda yamulekera obwa Nabbi era namuteeka mu bantu abalongofu"
        },
        {
            "chapter": 68,
            "verse": 51,
            "text": "Abakafiiri basemberera ddala okukuzikiriza n'amaaso gaabwe amabi (olw'ekkonda eriri ku myoyo gyabwe) bwe bawulira Kur'ani era ne bagamba nti mazima yye (Nabbi) mulalu"
        },
        {
            "chapter": 68,
            "verse": 52,
            "text": "So ng'ate (Kur'ani) teri okugyako kya kujjukiza eri e bitonde"
        },
        {
            "chapter": 69,
            "verse": 1,
            "text": "Olunaku olwokwolesa amazima (olunaku lw’enkomerero)"
        },
        {
            "chapter": 69,
            "verse": 2,
            "text": "Olunaku lwokwolesa amazima kyeki"
        },
        {
            "chapter": 69,
            "verse": 3,
            "text": "Naye omanyi olunaku olwokwolesa amazima kyeki"
        },
        {
            "chapter": 69,
            "verse": 4,
            "text": "Abantu ba Thamud n'aba A'adi baalimbisa olunaku olwentiisa"
        },
        {
            "chapter": 69,
            "verse": 5,
            "text": "Abantu ba Thamud bazikirizibwa nakubwatuka okwamanyi"
        },
        {
            "chapter": 69,
            "verse": 6,
            "text": "Ate ba A'adi nebazikirizibwa nakibuyaga owamanyi ennyo eyalimu obunyogovu"
        },
        {
            "chapter": 69,
            "verse": 7,
            "text": "Gweyabamazaamu ebiro musanvu nenaku munaana awatali kuyimiriramu, walaba abantu nga bagudde eri nga balinga enduli zemitende ezikutuddwako amasanso"
        },
        {
            "chapter": 69,
            "verse": 8,
            "text": "Gwe mu kulaba waliwo eyawona"
        },
        {
            "chapter": 69,
            "verse": 9,
            "text": "Farawo, n'abamukulembera, naabo abali kubyalo bya Luutu bayonoona"
        },
        {
            "chapter": 69,
            "verse": 10,
            "text": "Ekyatuusa buli bamu okujeemera omubaka Katonda gwe yabatumira. Katonda kye yava abakwata olukwata oluyitirivu"
        },
        {
            "chapter": 69,
            "verse": 11,
            "text": "Aba Nuhu amazzi bwegaabooga okubawonya twabasaabaliza mulyato"
        },
        {
            "chapter": 69,
            "verse": 12,
            "text": "Olwo nno tulyoke tukibafuulire mmwe ekyokwebuulirira era gakitegeere amatu agategeera"
        },
        {
            "chapter": 69,
            "verse": 13,
            "text": "Naye engombe bwerifuyibwa olufuuwa olusooka"
        },
        {
            "chapter": 69,
            "verse": 14,
            "text": "Ensi nensozi birisitulwa nebimementulwa omulundi gumu"
        },
        {
            "chapter": 69,
            "verse": 15,
            "text": "Olwo nno olunaku lw’enkomerero luliba lutuuse"
        },
        {
            "chapter": 69,
            "verse": 16,
            "text": "Eggulu ligenda kweyasaamu, nga ku lunaku olwo ligenda kuba lyabirivu"
        },
        {
            "chapter": 69,
            "verse": 17,
            "text": "Nga ba Malayika bali kumabbali galyo, nga waggulu waabwe kulunaku olwo ba Malayika munaana beebalisitula Arishi y'amukama Katonda wo"
        },
        {
            "chapter": 69,
            "verse": 18,
            "text": "Ku lunaku olwo mugenda kuleetebwa mubalibwe tewali kintu kyonna kyemukola kigenda kwekweka"
        },
        {
            "chapter": 69,
            "verse": 19,
            "text": "Naye oyo alikwasibwa ekitabo kye mu mukono gwe ogwaddyo agenda kugamba nti abange mujje musome ekitabo kyange"
        },
        {
            "chapter": 69,
            "verse": 20,
            "text": "Mazima nali nkakasa nti ngenda kubalibwa"
        },
        {
            "chapter": 69,
            "verse": 21,
            "text": "Oyo nno agenda kubeera mu bulamu obwesiimisa"
        },
        {
            "chapter": 69,
            "verse": 22,
            "text": "Mu jjana ey'a waggulu"
        },
        {
            "chapter": 69,
            "verse": 23,
            "text": "Ebibala byayo nga birengejjera kumpi"
        },
        {
            "chapter": 69,
            "verse": 24,
            "text": "Kale mulye era munywe muyogeyoge olwebyo byemwakulembeza mu nnaku ezaayita"
        },
        {
            "chapter": 69,
            "verse": 25,
            "text": "Naye oyo alikwasibwa ekitabo kye mu mukono gwe ogwa kkono aligamba nti zinsanze singa siwereddwa kitabo kyange"
        },
        {
            "chapter": 69,
            "verse": 26,
            "text": "Era nessimanya kubalibwa kwange"
        },
        {
            "chapter": 69,
            "verse": 27,
            "text": "Waakiri singa bwennafa kyekyamala nessizuukira"
        },
        {
            "chapter": 69,
            "verse": 28,
            "text": "Ebyobugagga byange tebingasizza"
        },
        {
            "chapter": 69,
            "verse": 29,
            "text": "Sikyalina byakuwoza"
        },
        {
            "chapter": 69,
            "verse": 30,
            "text": "Mu kiseera ekyo Katonda agenda kulagira nti mumukwate mumulijje"
        },
        {
            "chapter": 69,
            "verse": 31,
            "text": "Bwemumala mumukasuke mu muliro"
        },
        {
            "chapter": 69,
            "verse": 32,
            "text": "Bwemumala mumuyiseemu olujegere oluwanvu bwalwo obwenkana emikono nsanvu"
        },
        {
            "chapter": 69,
            "verse": 33,
            "text": "Anti yali takkiriza Katonda owekitiibwa"
        },
        {
            "chapter": 69,
            "verse": 34,
            "text": "Era nga takubiriza kuliisa banaku"
        },
        {
            "chapter": 69,
            "verse": 35,
            "text": "N'olwekyo olwaleero wano talinawo muntu amulumirwa"
        },
        {
            "chapter": 69,
            "verse": 36,
            "text": "Nga bwatalina kyakulya okugyako masirasira"
        },
        {
            "chapter": 69,
            "verse": 37,
            "text": "Ebintu ebitayinza kulibwa okugyako abonoonyi"
        },
        {
            "chapter": 69,
            "verse": 38,
            "text": "Tewali kingana kulayira ebyo byemulaba"
        },
        {
            "chapter": 69,
            "verse": 39,
            "text": "Nebyo byemutalaba"
        },
        {
            "chapter": 69,
            "verse": 40,
            "text": "Mazima Kur'ani bigambo bya Katonda byeyassa ku mubaka (Nabbi Muhammad) ow'ekitiibwa"
        },
        {
            "chapter": 69,
            "verse": 41,
            "text": "Ssi bigambo bya mutontomi naye Iman yammwe yentono"
        },
        {
            "chapter": 69,
            "verse": 42,
            "text": "Era sibigambo bya mulaguzi naye mufumitiriza kitono (nemutasobola ku byawula)"
        },
        {
            "chapter": 69,
            "verse": 43,
            "text": "Byassibwa ku ye okuva eri omulezi w'ebitonde"
        },
        {
            "chapter": 69,
            "verse": 44,
            "text": "Singa yetantala natwogeza ebigambo byetutaamutuma"
        },
        {
            "chapter": 69,
            "verse": 45,
            "text": "Twalimukutteko n'amanyi"
        },
        {
            "chapter": 69,
            "verse": 46,
            "text": "Olwo nno netumukutula omusuwa gw'obulamu"
        },
        {
            "chapter": 69,
            "verse": 47,
            "text": "Era tewali mumwe ayinza kutulemesa kutuukiriza ekyo kuye"
        },
        {
            "chapter": 69,
            "verse": 48,
            "text": "Mazima yyo Kur'ani kyakwebuulirira eri abatya Katonda"
        },
        {
            "chapter": 69,
            "verse": 49,
            "text": "Era mazima ddala tumanyi nti mu mmwe mulimu abalimbisa (Kur'ani)"
        },
        {
            "chapter": 69,
            "verse": 50,
            "text": "Mazima okugirimbisa (Kur'ani) kugenda kubeera kwejjusa kunene eri abakafiiri"
        },
        {
            "chapter": 69,
            "verse": 51,
            "text": "Mazima yo Kur'ani ge mazima aga namaddala"
        },
        {
            "chapter": 69,
            "verse": 52,
            "text": "Kale nno tendereza erinnya lya Mukama Katonda wo owekitiibwa"
        },
        {
            "chapter": 70,
            "verse": 1,
            "text": "Mu ngeri y'okunyomerera\" omu ku bakafiiri\" yasaba oba ebibonerezo bijja bijje, so nga ate ddala byakujja"
        },
        {
            "chapter": 70,
            "verse": 2,
            "text": "Bituuke ku bakafiiri tewali agenda kubigaana kubatuukako"
        },
        {
            "chapter": 70,
            "verse": 3,
            "text": "Nga biva eri Katonda nnyini madaala agalinya muggulu"
        },
        {
            "chapter": 70,
            "verse": 4,
            "text": "Ba Malayika nga ne Jiburilu mwomutwalidde mwebayita nga bolekera eri Katonda, ekibatwalira olunaku lumu lwokka naye nga ate lwenkanankana e myaka e mitwalo etaano (egy'okunsi)"
        },
        {
            "chapter": 70,
            "verse": 5,
            "text": "Kale nno gumikiriza olugumikiriza olulungi"
        },
        {
            "chapter": 70,
            "verse": 6,
            "text": "Mazima bbo balaba ebibonerezo nga biri wala"
        },
        {
            "chapter": 70,
            "verse": 7,
            "text": "Ate nga ffe tulaba nga biri kumpi"
        },
        {
            "chapter": 70,
            "verse": 8,
            "text": "Ku lunaku eggulu lwelirikulukuta nga omuzigo omusanuuse"
        },
        {
            "chapter": 70,
            "verse": 9,
            "text": "Ate ensozi neziba nga pamba asunsuddwa"
        },
        {
            "chapter": 70,
            "verse": 10,
            "text": "Era tewali wamukwano agenda kubuuza bikwata ku ffa nfe we"
        },
        {
            "chapter": 70,
            "verse": 11,
            "text": "Bagenda kuba nga beeraba (naye nga tebayinza kuyambagana). Omwonoonyi olwokwagala okuwona ebibonerezo byolunaku olwo, aliyagala okwenunula nga awaayo abaanabe"
        },
        {
            "chapter": 70,
            "verse": 12,
            "text": "Mukyalawe ne mugandawe"
        },
        {
            "chapter": 70,
            "verse": 13,
            "text": "N'ekika kye ekimukuuma"
        },
        {
            "chapter": 70,
            "verse": 14,
            "text": "Nabantu bonna abali munsi, nga ekyo akikola awone ebibonerezo bya Katonda"
        },
        {
            "chapter": 70,
            "verse": 15,
            "text": "Tekigenda kuba nga bwayagala, mazima ayolekedde muliro ogubumbujja"
        },
        {
            "chapter": 70,
            "verse": 16,
            "text": "Ogusiriiriza ddala eddiba"
        },
        {
            "chapter": 70,
            "verse": 17,
            "text": "Gugenda kukowoola buli eyakubayo amabega nakyuka okuva ku mazima"
        },
        {
            "chapter": 70,
            "verse": 18,
            "text": "Era nga yakungaanyanga emmali nagitereka \"natagyamu mugabo gugitukuza"
        },
        {
            "chapter": 70,
            "verse": 19,
            "text": "Mazima omuntu yatondebwa nga wamulugube"
        },
        {
            "chapter": 70,
            "verse": 20,
            "text": "Nga bwatuukibwako akabi ayitirira okutya"
        },
        {
            "chapter": 70,
            "verse": 21,
            "text": "Ate bwaba afunye akalungi ayitirira obukodo"
        },
        {
            "chapter": 70,
            "verse": 22,
            "text": "Okugyako abo abayimirizaawo e sswala"
        },
        {
            "chapter": 70,
            "verse": 23,
            "text": "Abo nga okusaala kwabwe kwalubeerera"
        },
        {
            "chapter": 70,
            "verse": 24,
            "text": "Era abo mu by'obugagga byabwe mulimu omugabo ogumanyiddwa"
        },
        {
            "chapter": 70,
            "verse": 25,
            "text": "Guweebwa abasabi n'abafuna mpola"
        },
        {
            "chapter": 70,
            "verse": 26,
            "text": "Era bebo abakakasa o kubeerawo kw'olunaku lw'enkomerero"
        },
        {
            "chapter": 70,
            "verse": 27,
            "text": "Era abo abatya ebibonerezo bya Mukama Katonda waabwe"
        },
        {
            "chapter": 70,
            "verse": 28,
            "text": "Kubanga mazima ebibonerezo byamukama Katonda sibyakuwonwa"
        },
        {
            "chapter": 70,
            "verse": 29,
            "text": "Era abo abakuuma obwerere bwabwe"
        },
        {
            "chapter": 70,
            "verse": 30,
            "text": "Okugyako ku bakyala babwe oba abazaana abali mu mikono gyabwe, anti bo tebanenyezebwa kwabo"
        },
        {
            "chapter": 70,
            "verse": 31,
            "text": "Omuntu asukka ku abo, abo nno be babuusi bensalo"
        },
        {
            "chapter": 70,
            "verse": 32,
            "text": "Era abantu abalungi abogeddwako waggulu, bebatuukiriza obwesigwa bwabwe nendagaano zaabwe"
        },
        {
            "chapter": 70,
            "verse": 33,
            "text": "Era abo abeesimbu mu bujulizi bwabwe"
        },
        {
            "chapter": 70,
            "verse": 34,
            "text": "Era abo abasaala e sswala zaabwe mu bujjuvu"
        },
        {
            "chapter": 70,
            "verse": 35,
            "text": "Abo nno balibeera mu jjana nga baweebwa ebitiibwa"
        },
        {
            "chapter": 70,
            "verse": 36,
            "text": "Lwaki abakafiiri bajja gyoli nga banguwa \"so nga ate bakulimbisa"
        },
        {
            "chapter": 70,
            "verse": 37,
            "text": "Nga bali ku mukono gwo ogwa ddyo ne ku mukono ogwa kkono mu bibinja"
        },
        {
            "chapter": 70,
            "verse": 38,
            "text": "Buli omu kubo asuubira okuyingira e jjana eyebyengera"
        },
        {
            "chapter": 70,
            "verse": 39,
            "text": "Nedda sibwekiri, mazima ffe twabakola nga tubajja mwebyo byebamanyi"
        },
        {
            "chapter": 70,
            "verse": 40,
            "text": "Ndayira Katonda nannyini buvanjuba nobugwanjuba, mazima ffe tusobolera ddala"
        },
        {
            "chapter": 70,
            "verse": 41,
            "text": "Okubawanyisaamu abalungi ababasinga era tetuli ffe baakulemesebwa"
        },
        {
            "chapter": 70,
            "verse": 42,
            "text": "Ggwe baveeko babeere mu bukafiiri bwabwe nga bwebazannya okutuusa lwebalisisinkana olunaku lwabwe, olwo lwebalaganyisibwa"
        },
        {
            "chapter": 70,
            "verse": 43,
            "text": "Olunaku lwebalifuluma mu ntaana zaabwe nga baduma nga balinga abagenda eri ebendera ebatereddwawo"
        },
        {
            "chapter": 70,
            "verse": 44,
            "text": "Amaaso gabwe makakkamu, obuswavu nga bubabuutikidde, olwo lwe lunaku lwe balaganyisibwa"
        },
        {
            "chapter": 71,
            "verse": 1,
            "text": "Mazima ffe twatuma Nuhu eri abantu be. Nti tiisa abantubo nga ebibonerezo abiruma ennyo tebinabajjira"
        },
        {
            "chapter": 71,
            "verse": 2,
            "text": "Naabagamba nti mazima nze ndi mutiisa omunnyonnyozi"
        },
        {
            "chapter": 71,
            "verse": 3,
            "text": "Nti musinze Katonda era mu mutye nange mungondere"
        },
        {
            "chapter": 71,
            "verse": 4,
            "text": "Olwo nno ajja kubasonyiwa ebyonoono byammwe (bye mwakola nga temunnaba kukkiriza mubaka era alyoke abawonye okuzikirira n'ebibonerezo ebibamalawo olumu). Abalindirize abatuuse ku ntuuko ze yabagerera. Mazima entuuko za Katonda bweziba zituuse tezirindirizibwa singa muba mumanyi"
        },
        {
            "chapter": 71,
            "verse": 5,
            "text": "Awamu nekyo tebakkiriza\", Nuhu naagamba nti ayi Katonda wange nkowodde abantu bange ekiro n'emisana"
        },
        {
            "chapter": 71,
            "verse": 6,
            "text": "Wabula okukowoola kwange tekubongedde okugyako okunnesamba"
        },
        {
            "chapter": 71,
            "verse": 7,
            "text": "Mazima buli lwembadde mbakowoola badde eri okusonyiwa kwo bassa ennwe zaabwe mu matu gaabwe, ne beebikka engoye zaabwe, ne bakalambira era ne beekuluntaza olw'ekuluntaza"
        },
        {
            "chapter": 71,
            "verse": 8,
            "text": "Ate era mazima mbakowodde mulwatu"
        },
        {
            "chapter": 71,
            "verse": 9,
            "text": "Era njogedde nabo mu lujjudde nga bwenjogedde nabo kinnomu"
        },
        {
            "chapter": 71,
            "verse": 10,
            "text": "Nembagamba nti mwegayirire Katonda wa mmwe anti mazima yye bulijjo musonyiyi"
        },
        {
            "chapter": 71,
            "verse": 11,
            "text": "Olwonno ajja kubatonnyeseza enkuba ey'omuddiringanwa"
        },
        {
            "chapter": 71,
            "verse": 12,
            "text": "Era abawe mu bungi emmaali n'abaana abawe n'amasamba abateeremu n'emigga"
        },
        {
            "chapter": 71,
            "verse": 13,
            "text": "Naye lwaki Katonda temumuwa kitiibwa"
        },
        {
            "chapter": 71,
            "verse": 14,
            "text": "Sso nga yabatonda ngabayisa mumitendera egyenjawulo"
        },
        {
            "chapter": 71,
            "verse": 15,
            "text": "Abaffe temulaba engeri Katondawo gyeyakolamu eggulu omusanvu nga myaliiro"
        },
        {
            "chapter": 71,
            "verse": 16,
            "text": "Nassaamu omwezi nga kitangaala nga bweyassamu enjuba nga eyaka"
        },
        {
            "chapter": 71,
            "verse": 17,
            "text": "Katonda yabatandika ng'abajja muttaka nemujja nga mukula nga ebimera bwe bikula"
        },
        {
            "chapter": 71,
            "verse": 18,
            "text": "Oluvanyuma abazza mu ttaka nga era bwagenda okubazuukiza alibagyemu bulambalamba (nga temuyise mu mitendera nga ebimera)"
        },
        {
            "chapter": 71,
            "verse": 19,
            "text": "Era Katonda yabateerawo ensi nga esoboka okuwangalirwako"
        },
        {
            "chapter": 71,
            "verse": 20,
            "text": "Mube nga musobola okutambulira muyo nga mukwata amakubo ge muba mwagadde"
        },
        {
            "chapter": 71,
            "verse": 21,
            "text": "Nuhu kwekugamba nti, ayi mukama wange mazima ddala abantu abo banjemedde nebasalawo okugoberera oyo yenna emmaali ye n'abaana be bebitayongera okugyako okufafaganirwa"
        },
        {
            "chapter": 71,
            "verse": 22,
            "text": "Nebakola olukwe sinziggu (bwebagezaako okutta Nuhu)"
        },
        {
            "chapter": 71,
            "verse": 23,
            "text": "Era nebagamba nti temugeza nemuva ku ba Katonda ba mmwe naddala Wadda ne Suwa'a ne Yagutha ne Yauka ne Nasira"
        },
        {
            "chapter": 71,
            "verse": 24,
            "text": "Olwekyo baabuza abantu bangi (Nange kyenva nkusaba nti) mukama Katonda abantu abeyisa obubi tobongera okugyako kubula"
        },
        {
            "chapter": 71,
            "verse": 25,
            "text": "Olwobwonoonyi bwabwe baazikiziribwa nebayingizibwa omuliro baali tebayinza kufuna abataasa yenna"
        },
        {
            "chapter": 71,
            "verse": 26,
            "text": "Ye Nuhu kwekugamba nti, ayi Katonda wange toleka kunsi mukafiiri yenna"
        },
        {
            "chapter": 71,
            "verse": 27,
            "text": "Anti singa obalekawo bajja kubuza abaddu bo era buli gwebanazaala ajja kuba mwononefu omukafiiri"
        },
        {
            "chapter": 71,
            "verse": 28,
            "text": "Ayi Mukama Katonda wange nsonyiwa ne bakadde bange na buli yenna anaayingira mu nju yange kavuna anaaba nga mukkiriza, era nkusaba osonyiwe abakkiriza abasajja n'abakkiriza abakazi, wabula bo abeeyisa obubi tobongera okugyako okuzikirira"
        },
        {
            "chapter": 72,
            "verse": 1,
            "text": "Bagambe ggwe Nabbi Muhammad nti nafuna obubaka nga waliwo amajinni agamu agaawuliriza nga nsoma Kur'ani negagamba nti mazima Kur'ani tugiwulidde nga yewuunyisa"
        },
        {
            "chapter": 72,
            "verse": 2,
            "text": "Ekowoola oyo agiwuliriza okudda eri obulungamu era naffe tugikkirizza, era tetugenda kuddayo kugatta ku Katonda kintu kirala"
        },
        {
            "chapter": 72,
            "verse": 3,
            "text": "Era mazima ekitiibwa kya Mukama Katonda waffe kisukkulumu, tayinza kuba nti yeteerawo mukyala wadde omwana"
        },
        {
            "chapter": 72,
            "verse": 4,
            "text": "Era mazima ddala ababuyabuya muffe baayogera nga ku Katonda ebigambo ebitemerere"
        },
        {
            "chapter": 72,
            "verse": 5,
            "text": "Era mazima ddala ffe twalowoozanga nti abantu na majjini baali tebayinza kwogera ku Katonda byabulimba"
        },
        {
            "chapter": 72,
            "verse": 6,
            "text": "Waliwo abantu abamu abaasabanga obuyambi okuva eri amajinni ekyagongera okuwaganyala"
        },
        {
            "chapter": 72,
            "verse": 7,
            "text": "Era mazima ddala amajinni gaalowooza nga bwemwalowooza nti Katonda yali tagenda kutuma mubaka yenna"
        },
        {
            "chapter": 72,
            "verse": 8,
            "text": "Era mazima ffe tubadde tugezaako okugenda ku ggulu netulisanga nga lijjudde abakuumi abakambwe nebitawuliro"
        },
        {
            "chapter": 72,
            "verse": 9,
            "text": "Era mazima ffe waliwo enfo zetwatulangamu netuwuliriza ebifaayo, naye kati agezaako okuwuliriza asanga ebitawuliro nga bimuteeze"
        },
        {
            "chapter": 72,
            "verse": 10,
            "text": "Wabula tetumanyi mu kukola ekyo kwali kulumya bitonde ebiri ku nsi oba Mukama Katonda wabyo yabyagaliza bulungamu"
        },
        {
            "chapter": 72,
            "verse": 11,
            "text": "Mazima nemuffe mulimu abalongoofu n'abatali era tuli ebibiina ebyenjawulo"
        },
        {
            "chapter": 72,
            "verse": 12,
            "text": "Era ffe tuli bakakafu nti tetuyinza kulemesa Katonda ku nsi era nga bwetutayinza kumulemesa ne tumuddukako"
        },
        {
            "chapter": 72,
            "verse": 13,
            "text": "Era mazima ddala bwe twawulira obulungamu twabukkiriza, nga ate oyo yenna akkiriza Mukama Katonda we tayinza kutya butasasulwa oba okunyigirizibwa"
        },
        {
            "chapter": 72,
            "verse": 14,
            "text": "Mazima ddala muffe mulimu abasiramu nga bwemulimu abaabula. Oyo yenna asiramuka, abo nno bebaba banoonya amazima mu bwegendereza"
        },
        {
            "chapter": 72,
            "verse": 15,
            "text": "Wabula bo abaabula be bagenda okubeera enku z'omuliro Jahannama"
        },
        {
            "chapter": 72,
            "verse": 16,
            "text": "Naye singa abantu banywerera ku kkubo ettuufu twalibawadde enkuba mu bungi"
        },
        {
            "chapter": 72,
            "verse": 17,
            "text": "Tulyoke tubageseze ngeri ki gye be bazaamu e byengera, oyo yenna eyeesamba ebigambo bya Katondawe agenda kumubonereza n'ebibonerezo ebikambwe"
        },
        {
            "chapter": 72,
            "verse": 18,
            "text": "Mazima ddala emizigiti gya kusinzizamu Katonda yekka, kale nno temugatta ku Katonda ekintu kyonna"
        },
        {
            "chapter": 72,
            "verse": 19,
            "text": "Era mazima ddala omuddu w'a Katonda (Nabbi Muhammad) bweyayimirira nga asaala amajinni gaasembera negamwetoloola kumpi kumwetuumako nga gali mu bibinja"
        },
        {
            "chapter": 72,
            "verse": 20,
            "text": "Bagambe (Gwe Nabbi Muhammad) nti mazima nze nsinza Katonda wange ate si mugattako kintu kirala kyonna"
        },
        {
            "chapter": 72,
            "verse": 21,
            "text": "(Ggwe Nabbi Muhammad) bagambe nti tekiri mu mikono gyange okubaggyirawo obuzibu obuba bubatuuseeko nga bwe kitali mu busobozi bwange okubafunira obulungamu"
        },
        {
            "chapter": 72,
            "verse": 22,
            "text": "Era bagambe nti mazima nze tewali muntu yenna ayinza kumponya bibonerezo bya Katonda singa mba mujeemedde. Era sisobola kufuna buddukiro nga si bwa Katonda"
        },
        {
            "chapter": 72,
            "verse": 23,
            "text": "Nekiba nga ekisigadde kubatuusako bubaka obuva eri Katonda, naye abo bonna abajeemera Katonda n'omubakawe baakuyingira omuliro Jahannama, era nga b'akugubeeramu olubeerera"
        },
        {
            "chapter": 72,
            "verse": 24,
            "text": "Okutuusizza ddala bwe balibanga balabye ebyo ebyabalagaanyisibwa olwo nno lwe bajja okukakasa nti ani alina omutaasa omunafu neggye ettono"
        },
        {
            "chapter": 72,
            "verse": 25,
            "text": "Bagambe ggwe Nabbi Muhammad nti mazima nze simanyi oba e bibonerezo bye mulaganyisibwa biri kumpi oba byakujja oluvanyuma lwebbanga eggwanvu"
        },
        {
            "chapter": 72,
            "verse": 26,
            "text": "Ye yekka, Katonda yaamanyi ebitamanyiddwa ng'ate talina yenna gwabikkulira e byamabye"
        },
        {
            "chapter": 72,
            "verse": 27,
            "text": "Okugyako oyo gwaba alonze okubeera omubaka (kale nno oyo amubikkulira ebimu ku byamabye) era amuteerawo obukuumi bwa Malayika nga bamwetolodde, Sitani obutasobola kumutuukako"
        },
        {
            "chapter": 72,
            "verse": 28,
            "text": "Nabbi alyoke amanye nti mazima ba Nabbi baatuukiriza obubaka bwa Katonda waabwe (nga naye bwa butuukiriza) era bamanye nti Katonda amanyi ebyo byonna bye bakola nga era bwamanyi buli kintu kyonna"
        },
        {
            "chapter": 73,
            "verse": 1,
            "text": "Owange ggwe eyeebikkirira (olwokutya okwakutuukako bwewafuna obubaka okuva ku Malayika Jiburilu omulundi ogwasoka)"
        },
        {
            "chapter": 73,
            "verse": 2,
            "text": "Golokoka osaale ekiro mpozzi lekayo akaseera katono"
        },
        {
            "chapter": 73,
            "verse": 3,
            "text": "Oyinza okusaala ekitundu kye kiro oba okukendezaako katono"
        },
        {
            "chapter": 73,
            "verse": 4,
            "text": "Oba oyinza okwongerako era bwoba osoma Kur'ani giwoomese"
        },
        {
            "chapter": 73,
            "verse": 5,
            "text": "Mazima ffe tujja kukutikka e kigambo ekizito"
        },
        {
            "chapter": 73,
            "verse": 6,
            "text": "Anti e sswala enzuukukire y'esinga okubuulirira omuntu (olw'okwerekereza otulo) era nga nebisomerwamu byebisinga okusomwa munsoma ennambulukufu"
        },
        {
            "chapter": 73,
            "verse": 7,
            "text": "Anti obudde obwemisana oleebukana nnyo (mu bintu ebirala)"
        },
        {
            "chapter": 73,
            "verse": 8,
            "text": "Kale nno tendereza erinnya lya Mukama Katondawo, e kiseera kyonna okimuwe"
        },
        {
            "chapter": 73,
            "verse": 9,
            "text": "Mukama Katonda omufuziwo buvanjuba n'obugwanjuba tewali kirala kyonna kisaanye kusinzibwa okugyako yye, kale nno gwoba wesigamako"
        },
        {
            "chapter": 73,
            "verse": 10,
            "text": "Era ogumikirize kw'ebyo bye boogera era obaveeko mu ngeri e nnungi"
        },
        {
            "chapter": 73,
            "verse": 11,
            "text": "Naye ndekera abalimbisa, abagagga fugge, era balindirize akaseera katono"
        },
        {
            "chapter": 73,
            "verse": 12,
            "text": "Mazima tulina empingu n'omuliro Jahiim"
        },
        {
            "chapter": 73,
            "verse": 13,
            "text": "N'ebyokulya ebitamirika n'ebibonerezo ebiruma"
        },
        {
            "chapter": 73,
            "verse": 14,
            "text": "Ebiribaawo ku lunaku e nsi n'ensozi lw'ebirikankana e nsozi ne zifuuka entuumo z'omusenyu ogufuumuka"
        },
        {
            "chapter": 73,
            "verse": 15,
            "text": "(Okuwona ebyo mukozese omukisa gwokuba nti) mazima ffe twabatumira omubaka nga yajja okubawaako obujulizi okufaananako nga bwe twatumira Firawo omubaka"
        },
        {
            "chapter": 73,
            "verse": 16,
            "text": "Wabula Firawo yajeemera omubaka, kyetwava tumukwata olukwata olwamanyi"
        },
        {
            "chapter": 73,
            "verse": 17,
            "text": "Kakati bwe mujeema muliwona mutya olunaku olulifuula abaana abato abakadde"
        },
        {
            "chapter": 73,
            "verse": 18,
            "text": "Ate nga eggulu ligenda kuyulikamu olwebiribaawo ku lunaku olwo, nga ate Katonda kyalagaanyisa kiteekwa okutuukirira"
        },
        {
            "chapter": 73,
            "verse": 19,
            "text": "(Bwekiba nga bwekityo bwekiri), mazima ddala muteekwa mutwale Kur'ani nga kyakwebuulirira. N'olwekyo ayagala okuwona ateekeddwa okukwata ekkubo erimuzza eri Katonda we"
        },
        {
            "chapter": 73,
            "verse": 20,
            "text": "Mazima Katonda wo akimanyi nti oyimirira ekiro ng'osaala emirundi egimu kumpi bibiri byakusatu byekiro, oluusi kimu kyakubiri nga n'olundi kimu kyakusatu era nga naabamu ku bakkiriza abali naawe bwebatyo bwe bakola nga ate Katonda yaawa ebiragiro ebikola ekiro n'emisana, era nga amanyi nti temuyinza kumalayo kiro kyonna nga mukola Ibaada kye yava abawa ekisonyiwo, kale nno musome kyemuba musobodde mu Kur'ani nga musaala ekiro anti amanyi nti mu mmwe mulimu abalwadde nga n'abalala bagenda kubeera mu safari nga batambudde mu nsi olwokunoonya ebigabwa bya Katonda nga nabandi bagenda kubeera mu ntabaalo z'okuweereza mu kkubo lya Katonda n'olwekyo musome ekyo kye muba musobodde mu Kur'ani nga musaala e sswala ya tahajjudi era muyimirizeewo e sswala eza faradha mutoole ne zzaka mu ngeri y'emu muwole Katonda oluwola olulungi nga muwaayo saddaaka. Akalungi konna kemweterekera mugenda ku kasanga mu maaso ga Katonda. Okukola ekyo kirungi era kyekirimu empeera ennene era musabe Katonda ekisonyiwo mazima Katonda musonyiyi oweekisa"
        },
        {
            "chapter": 74,
            "verse": 1,
            "text": "Owange ggwe eyeebikiridde (olwokutya Malayika Jiburilu lwe yakuleetera obubaka okuva eri Katonda)"
        },
        {
            "chapter": 74,
            "verse": 2,
            "text": "Golokoka otiise abantu ebibonerezo bya Katonda"
        },
        {
            "chapter": 74,
            "verse": 3,
            "text": "Ne Mukama Katondawo yekka gwoba ogulumiza"
        },
        {
            "chapter": 74,
            "verse": 4,
            "text": "N'engoyezo zitukuze"
        },
        {
            "chapter": 74,
            "verse": 5,
            "text": "Amasanamu geewalire ddala"
        },
        {
            "chapter": 74,
            "verse": 6,
            "text": "Tokoleranga abantu obulungi ng'ogenderera kufunamu bulungi kuno ku nsi"
        },
        {
            "chapter": 74,
            "verse": 7,
            "text": "Beeranga mugumikiriza osobole okufuna okusiima kwa Mukama Katondawo"
        },
        {
            "chapter": 74,
            "verse": 8,
            "text": "Engombe bwerifuuyibwa (kulwokuzuukira)"
        },
        {
            "chapter": 74,
            "verse": 9,
            "text": "Olunaku olwo lugenda kuba lunaku luzito"
        },
        {
            "chapter": 74,
            "verse": 10,
            "text": "Terugenda kuba lwangu eri abakafiiri"
        },
        {
            "chapter": 74,
            "verse": 11,
            "text": "(Owange ggwe Nabbi Muhammad) ndeka nooyo gwe nnetondera"
        },
        {
            "chapter": 74,
            "verse": 12,
            "text": "Nemuwa ebyobugagga ebiyitirivu"
        },
        {
            "chapter": 74,
            "verse": 13,
            "text": "Nemuwa nabaana abatutumufu"
        },
        {
            "chapter": 74,
            "verse": 14,
            "text": "Ne mugaziyiriza olugaziya (e byenfuna obukulembeze n'ekitiibwa)"
        },
        {
            "chapter": 74,
            "verse": 15,
            "text": "Oluvanyuma alulunkanira okumwongera okusingako awo"
        },
        {
            "chapter": 74,
            "verse": 16,
            "text": "Nedda sijja kumwongera kuba yawakanya ebigambo byaffe (Kur'ani)"
        },
        {
            "chapter": 74,
            "verse": 17,
            "text": "Nja kumussaako e bibonerezo e bizito"
        },
        {
            "chapter": 74,
            "verse": 18,
            "text": "Anti mazima yye (Al Walid bin Mugiira) yalowooza era naasalawo okuvvoola Kur'ani"
        },
        {
            "chapter": 74,
            "verse": 19,
            "text": "Nakolimirwa okusinziira ku ngeri gyeyasalawo"
        },
        {
            "chapter": 74,
            "verse": 20,
            "text": "Era ddala yakolimirwa ku ngeri gyeyasalawo"
        },
        {
            "chapter": 74,
            "verse": 21,
            "text": "Oluvanyuma yakirowozaako"
        },
        {
            "chapter": 74,
            "verse": 22,
            "text": "Olwo nno ne yeekaba najja emitaafu"
        },
        {
            "chapter": 74,
            "verse": 23,
            "text": "Ne kyaddirira ebituufu yabivaako neyekuluntaza"
        },
        {
            "chapter": 74,
            "verse": 24,
            "text": "Olwo nno n'alangirira nti e bigambo bya Muhammad temuli wabula ddogo erijjibwa ku balogo abasooka"
        },
        {
            "chapter": 74,
            "verse": 25,
            "text": "Era byayogera tebisukka ku kuba bigambo bya muntu"
        },
        {
            "chapter": 74,
            "verse": 26,
            "text": "(Katonda naagamba nti:) nja kumuyingiza omuliro Sakara"
        },
        {
            "chapter": 74,
            "verse": 27,
            "text": "Naye omanyi Sakara kyeki"
        },
        {
            "chapter": 74,
            "verse": 28,
            "text": "Gwo muliro ogutagenda kulekawo kintu wadde okukitaliza"
        },
        {
            "chapter": 74,
            "verse": 29,
            "text": "Gwokera ddala negusiriiza eddiba lyomuntu"
        },
        {
            "chapter": 74,
            "verse": 30,
            "text": "Gukuumibwa ba Malayika kkumi na mwenda"
        },
        {
            "chapter": 74,
            "verse": 31,
            "text": "Ate omulimu gwokukuuma omuliro tetwaguwa okugyako ba Malayika, era omuwendo gwabwe tetwaguteekawo okugyako nga kikemo eri abatakkiriza Katonda, so nga abo abaweebwa ekitabo ekyo kibongera kukakasa (ebyo bye baalina), ate bo abakkiriza (abagoberezi ba Nabbi Muhammad) kyongera kunyweza bukkiriza bwabwe, era abaweebwa ekitabo n'abakkiriza babe nga tebasigalamu kakunkuna, wabula nga (abanafunsi) abalina obulwadde mu mitima gyabwe n'abatakkiriza bagamba nti Katonda kiki kyagenderera mu kifananyi kino, bwatyo nno Katonda abuza nalungamya oyo gwaba ayagadde, ate tewali amanyi ggye lya Mukama Katondawo okugyako yye, ebyo byonna ebyogeddwa tewali kibigendererwamu okugyako okubuulirira omuntu"
        },
        {
            "chapter": 74,
            "verse": 32,
            "text": "Nedda (tekiri ng'abantu abamu bwe balowooza), mazima ndayidde omwezi"
        },
        {
            "chapter": 74,
            "verse": 33,
            "text": "Ne ndayira n'ekiro mu kiseera we kiggwerako"
        },
        {
            "chapter": 74,
            "verse": 34,
            "text": "Ne ndayira n'amakya ngabusasaana"
        },
        {
            "chapter": 74,
            "verse": 35,
            "text": "Mazima ggwo (omuliro Sakara) kye kimu ku binene"
        },
        {
            "chapter": 74,
            "verse": 36,
            "text": "Ebyandibadde bibuulirira omuntu"
        },
        {
            "chapter": 74,
            "verse": 37,
            "text": "Eri oyo aba ayagadde mu mmwe okudda eri Katondawe oba okumwesamba"
        },
        {
            "chapter": 74,
            "verse": 38,
            "text": "Buli muntu agenda kubeera musingo gwa mirimugye"
        },
        {
            "chapter": 74,
            "verse": 39,
            "text": "Okugyako abo abalibeera ku mukono ogwaddyo"
        },
        {
            "chapter": 74,
            "verse": 40,
            "text": "Bagenda kubeera mu jjana nga babuuza ebifa"
        },
        {
            "chapter": 74,
            "verse": 41,
            "text": "Ku bonoonyi"
        },
        {
            "chapter": 74,
            "verse": 42,
            "text": "Nga babagamba nti ki ekibayingizza omuliro"
        },
        {
            "chapter": 74,
            "verse": 43,
            "text": "Baligamba nti tetubangako mu basaaze"
        },
        {
            "chapter": 74,
            "verse": 44,
            "text": "Era tetwaliisanga banaku"
        },
        {
            "chapter": 74,
            "verse": 45,
            "text": "Twabeeranga nabakubi bambekuulo"
        },
        {
            "chapter": 74,
            "verse": 46,
            "text": "Era twali tulimbisa olunaku lw'enkomerero"
        },
        {
            "chapter": 74,
            "verse": 47,
            "text": "Okutuusa okufa lw'ekwatutuukako"
        },
        {
            "chapter": 74,
            "verse": 48,
            "text": "Kale tebagenda kuganyulwa mu kuwolereza kwa bawolereza"
        },
        {
            "chapter": 74,
            "verse": 49,
            "text": "Kakano kiki ekibaddusa okuva ku kubuulirira kwa (Kur'ani kuno)"
        },
        {
            "chapter": 74,
            "verse": 50,
            "text": "Nga balinga entulege ezigobeddwa"
        },
        {
            "chapter": 74,
            "verse": 51,
            "text": "Ezidduka e mpologoma"
        },
        {
            "chapter": 74,
            "verse": 52,
            "text": "Wabula buli omu mubo ayagala aweebwe ebiwandiiko ebibikuddwa"
        },
        {
            "chapter": 74,
            "verse": 53,
            "text": "Nedda ekituufu kiri nti bbo tebakkiriza nkomerero"
        },
        {
            "chapter": 74,
            "verse": 54,
            "text": "Mazima ddala yo (Kur'ani) kyakubuulirira"
        },
        {
            "chapter": 74,
            "verse": 55,
            "text": "Oyo aba ayagadde yeebulirira nayo"
        },
        {
            "chapter": 74,
            "verse": 56,
            "text": "Wabula tebayinza kwebuulirira okugyako nga Katonda ayagadde, yye ye nanyini kutiibwa era ye nanyini kusonyiwa"
        },
        {
            "chapter": 75,
            "verse": 1,
            "text": "Tewali kingaana kulayira lunaku lwakuzuukira"
        },
        {
            "chapter": 75,
            "verse": 2,
            "text": "Era nga bwewatali kingaana kulayira omwoyo ogwejjusa"
        },
        {
            "chapter": 75,
            "verse": 3,
            "text": "Abaffe omuntu alowooza nti tetugenda kusobola kuzzaawo magumbage"
        },
        {
            "chapter": 75,
            "verse": 4,
            "text": "Nedda tukisobolera ddala nga bwetulisobola okuzzaawo ennwe zaabwe"
        },
        {
            "chapter": 75,
            "verse": 5,
            "text": "Wabula omuntu emirundi egisinga ayagala nnyo okuwangaalira mu kwonoona"
        },
        {
            "chapter": 75,
            "verse": 6,
            "text": "Ngabuuza (mu ngeri ey'okujerega n'okuwakanya) nti olunaku lwokuzuukira lulibaawo ddi"
        },
        {
            "chapter": 75,
            "verse": 7,
            "text": "Ddala lugenga kubaawo nga n'amaaso g'abantu galiralambala olwokutya"
        },
        {
            "chapter": 75,
            "verse": 8,
            "text": "Ekitangala kyomwezi kigenda kuggwawo"
        },
        {
            "chapter": 75,
            "verse": 9,
            "text": "Enjuba n'omwezi birigattibwa (nga tewakyasobola kubaawo kiro namisana)"
        },
        {
            "chapter": 75,
            "verse": 10,
            "text": "Ku lunaku olwo omuntu agenda kwebuuza nti nzirukirewa"
        },
        {
            "chapter": 75,
            "verse": 11,
            "text": "Kyekyo ddala, tewagenda kubaawo muntu weyekweka"
        },
        {
            "chapter": 75,
            "verse": 12,
            "text": "Obuddo ku lunaku olwo bujja kuba eri Mukama Katondawo"
        },
        {
            "chapter": 75,
            "verse": 13,
            "text": "Ku lunaku olwo omuntu agenda kutegeezebwa ebyo byonna byeyakola nebyataakola"
        },
        {
            "chapter": 75,
            "verse": 14,
            "text": "Wabula ate ddala omuntu ye yennyini amanyi bye yakola ne byataakola (newakubadde nga aligezaako okwogera kino nakiri ngayeetonda)"
        },
        {
            "chapter": 75,
            "verse": 15,
            "text": "Newakubadde nga aligezaako okwogera kino nakiri ngayetonda"
        },
        {
            "chapter": 75,
            "verse": 16,
            "text": "Bwoba osoma Kur'ani toyanguyiriza nga olowooza nti kyekinakuyamba okuginyweeza"
        },
        {
            "chapter": 75,
            "verse": 17,
            "text": "Anti okugikungaanya kuli kuffe nga era bwekiri kuffe okunywereza ku lulimi lwo ensoma ennungi"
        },
        {
            "chapter": 75,
            "verse": 18,
            "text": "Kale nno bwetumala okugikusomera (nga tugiyisa ku Jiburilu) goberera ensoma yaayo"
        },
        {
            "chapter": 75,
            "verse": 19,
            "text": "Era mazima okuginnyonnyola kuli kuffe"
        },
        {
            "chapter": 75,
            "verse": 20,
            "text": "(Ebyo ebyogeddwa waggulu bimala omuntu okwebuulirira nabyo) wabula ebyembi mmwe mwagala ebyokufuna byensi ebyamangu"
        },
        {
            "chapter": 75,
            "verse": 21,
            "text": "Nemuleka ebyolunaku lw’enkomerero"
        },
        {
            "chapter": 75,
            "verse": 22,
            "text": "Ebyenyi bya bantu abamu ku lunaku olwo bigenda kuba nga bitemagana"
        },
        {
            "chapter": 75,
            "verse": 23,
            "text": "Bigenda kutunula ku Mukama Katonda waabyo"
        },
        {
            "chapter": 75,
            "verse": 24,
            "text": "Ate nga ebyenyi bya bantu abalala bigenda kuba binyikaavu"
        },
        {
            "chapter": 75,
            "verse": 25,
            "text": "Nga bimanyidde ddala nti bigenda kutuukibwako akabi akanene akamenya nenkizi"
        },
        {
            "chapter": 75,
            "verse": 26,
            "text": "Naye omwoyo bwegutuuka mu ddokooli"
        },
        {
            "chapter": 75,
            "verse": 27,
            "text": "Abantu webagambira nti ani alina eddagala eriyinza okumuwonya"
        },
        {
            "chapter": 75,
            "verse": 28,
            "text": "Wabula yye ngamaze okukakasa nti agenda kufa"
        },
        {
            "chapter": 75,
            "verse": 29,
            "text": "Entumbwe ne yeegatta ku ntumbwe"
        },
        {
            "chapter": 75,
            "verse": 30,
            "text": "Olwo nno obuddo buba busigadde eri Katondawo"
        },
        {
            "chapter": 75,
            "verse": 31,
            "text": "Naye nga omufu teyasaddaaka wadde okusaala"
        },
        {
            "chapter": 75,
            "verse": 32,
            "text": "Wabula yalimbisa ebigambo bya Katonda nabyesamba"
        },
        {
            "chapter": 75,
            "verse": 33,
            "text": "Olwo nno naatambula nadda eri abantu be nga yeeraga"
        },
        {
            "chapter": 75,
            "verse": 34,
            "text": "(Aligambibwa nti ekyo) ekikutuuseeko kikugwanidde era ddala kikugwanidde (owange ggwe omwonoonyi)"
        },
        {
            "chapter": 75,
            "verse": 35,
            "text": "Ate era kikugwanidde ng'ate era ddala kikugwanidde"
        },
        {
            "chapter": 75,
            "verse": 36,
            "text": "Omuntu alowooza nti ayinza okulekwa neyeeyisa nga bwayagala"
        },
        {
            "chapter": 75,
            "verse": 37,
            "text": "Tajjukira nti yasooka kuba tondo lyamazzi agazaala agateekebwa mu nabaana"
        },
        {
            "chapter": 75,
            "verse": 38,
            "text": "Oluvanyuma naafuuka ekisayisayi, olwo Katonda naamutonda namussaako byonna ebimufuula omuntu"
        },
        {
            "chapter": 75,
            "verse": 39,
            "text": "Nga bwatyo bwakola emitendera ebiri, omusajja n'omukazi"
        },
        {
            "chapter": 75,
            "verse": 40,
            "text": "Abaffe oyo eyakola omuntu mu ngeri eyo tasobola kulamusa bafu"
        },
        {
            "chapter": 76,
            "verse": 1,
            "text": "Omuntu tajjukira nti waayitawo ekiseera kinene nga tayogerwako (nga tannatondebwa)"
        },
        {
            "chapter": 76,
            "verse": 2,
            "text": "Mazima ffe twatonda omuntu nga ava mu kwetabula kwamazzi (ag'omusajja n'omukazi) naye nga waakugezesebwa mu bulamu bwe. Kyetwava tumuwa okuwulira n'okulaba"
        },
        {
            "chapter": 76,
            "verse": 3,
            "text": "Mazima ddala twamulaga e kkubo, kiri gyali yeebaza naasinza Katonda omu oba ajeema n'awakanya"
        },
        {
            "chapter": 76,
            "verse": 4,
            "text": "Mazima ddala abakafiiri twabategekera enjegere n'amakoligo n'omuliro ogutuntumuka"
        },
        {
            "chapter": 76,
            "verse": 5,
            "text": "Mazima abakozi bobulungi bagenda kunywa ekyokunywa nga kitabuddwa mu kafuura"
        },
        {
            "chapter": 76,
            "verse": 6,
            "text": "Olwo nno luliba luzzi abaddu b'a Katonda abeeyisa obulungi kwebagendanga okunywa, lugenda kukulukuta nga buli muntu lumutuukako waali"
        },
        {
            "chapter": 76,
            "verse": 7,
            "text": "(Bagenda kutuuka kwebyo kubanga) kuno ku nsi baatuukiriza nnaziri zaabwe, era nga batya olunaku olwo obuzibu bwalwo obugenda okubuutikira e nsi n'eggulu"
        },
        {
            "chapter": 76,
            "verse": 8,
            "text": "Era bagabira abanaku ne bamulekwa nabasibe emmere awamu n'okuba nti bo bennyini bagyetaaga"
        },
        {
            "chapter": 76,
            "verse": 9,
            "text": "Nga bagamba nti mazima tubaliisa lwa Katonda tetubaagalamu mpeera wadde okwebaza"
        },
        {
            "chapter": 76,
            "verse": 10,
            "text": "(Ekitukozesa bino lwakuba nti) mazima ddala ffe tutya engeri gye tulisisinkanamu Katonda waffe ku lunaku e byenyi (bya bantu) lwe birijjula emitaafu nga byekabye"
        },
        {
            "chapter": 76,
            "verse": 11,
            "text": "N'olwekyo nno Katonda wakubawonya obuzibu bw'olunaku olwo era abawe okutangalijja kwe byenyi awamu n'essanyu"
        },
        {
            "chapter": 76,
            "verse": 12,
            "text": "Era wakubasasula olwobugumikiriza, nga abayingiza e jjana omuli ebyambalo bya Siliki (awamu nokuba nti kunsi abasajja baaziyizibwa okumwambala)"
        },
        {
            "chapter": 76,
            "verse": 13,
            "text": "Balituula mu ntebe ez'omuwendo nga besigamye, tebagenda kutukwako kwokya kwanjuba wadde obutiti"
        },
        {
            "chapter": 76,
            "verse": 14,
            "text": "Era nga mulimu emiti egiribakolera ebisiikirize, era nga nebibala byamu bigenda kuba byangu byakunoga"
        },
        {
            "chapter": 76,
            "verse": 15,
            "text": "Baligabulirwa ku sowane eza feeza era bakunywera ku girasi ezitemagana"
        },
        {
            "chapter": 76,
            "verse": 16,
            "text": "Ziritemegana anti ziriba zaakolebwa mu feeza, ziriba zimala bumazi okubeeramu ekyokunywa ekimalawo obwetaavu bwoyo anywa"
        },
        {
            "chapter": 76,
            "verse": 17,
            "text": "Era bagenda kuweebwa eby'okunywa ebiri mu girasi nga bitabulwamu entangawuzi"
        },
        {
            "chapter": 76,
            "verse": 18,
            "text": "Eyo nno egenda kuba nsulo mu jjana eyitibwa \"Salsabiila"
        },
        {
            "chapter": 76,
            "verse": 19,
            "text": "Bagenda kuweerezebwanga abaweereza abolubeerera, nga bwobatunulako bwoti olaba lu'ulu asasanyiziddwa"
        },
        {
            "chapter": 76,
            "verse": 20,
            "text": "Buli wonotunulanga mu jjana ng'olaba ebyengera ebisuffu n'obwanannyini obutaliiko kkomo"
        },
        {
            "chapter": 76,
            "verse": 21,
            "text": "Baliba bambadde engoye eza Siliki omuweweevu owakiragala ne Siliki omuzito, era bagenda kuba bawundiddwa nebikomo ebya feeza, era Mukama Katonda waabwe agenda kubawa ebyokunywa ebitukuvu"
        },
        {
            "chapter": 76,
            "verse": 22,
            "text": "(Baligambwa nti) Mazima ebyo byonna yempeera yammwe, mazima okutegana kwa mmwe kusiimiddwa"
        },
        {
            "chapter": 76,
            "verse": 23,
            "text": "Mazima ffe twakussaako Kur'ani (gwe Nabbi Muhammad) olussa"
        },
        {
            "chapter": 76,
            "verse": 24,
            "text": "Kale nno beera mugumikiriza ku kugera kwa Katondawo, togezaako okugondera omwonoonyi oba omuwakanyi yenna"
        },
        {
            "chapter": 76,
            "verse": 25,
            "text": "Era yogeranga kulinnya lya Mukama Katondawo enkya neggulo"
        },
        {
            "chapter": 76,
            "verse": 26,
            "text": "Ne mukiro muvunnamire ng'osaala era omutendereze mu ttumbi ebbanga ggwanvu"
        },
        {
            "chapter": 76,
            "verse": 27,
            "text": "Mazima abatakkiriza basinga kwagala birungi byansi ebyamangu, ne basuulayo gwannaggamba ku bikwata ku lunaku lw'enkomerero oluzito"
        },
        {
            "chapter": 76,
            "verse": 28,
            "text": "Ffe twabatonda ne tugumya e biyungo byabwe, naye nga bwe tuba twagadde (tuyinza okubazikiriza) ne tuleeta abantu abalala"
        },
        {
            "chapter": 76,
            "verse": 29,
            "text": "Mazima obubaka bwa Kur'ani buno kya kwebulirira era nga kyakujjukiza, n'olwekyo aba ayagadde asanye y'eteerewo ekkubo erimutuusa eri Katondawe"
        },
        {
            "chapter": 76,
            "verse": 30,
            "text": "Naye ate temusobola kwagala okugyako nga Katonda ayagadde, mazima Katonda lubeerera amanyi, assa buli kintu mussa lyako"
        },
        {
            "chapter": 76,
            "verse": 31,
            "text": "Ayingiza oyo gwaba ayagadde mu kusaasirakwe, ate bbo abalyazamanyi yabategekera ebibonerezo ebiruma"
        },
        {
            "chapter": 77,
            "verse": 1,
            "text": "Ndayidde empewo ekunta mu ngeri y'okugoberegana"
        },
        {
            "chapter": 77,
            "verse": 2,
            "text": "Era ndayidde kibuyaga akunta mu ngeri ey'amaanyi eyakabi"
        },
        {
            "chapter": 77,
            "verse": 3,
            "text": "Era ndayidde Malayika ezitambuza ebire olutambuza (olwokutonyesa enkuba)"
        },
        {
            "chapter": 77,
            "verse": 4,
            "text": "Era ndayidde Malayika ezikka okuva ewa Katonda nga zireeta ebyawula wakati w'amazima n'obulimba"
        },
        {
            "chapter": 77,
            "verse": 5,
            "text": "Era ndayidde Malayika ezireeta ebitabo n'obubaka eri ba Nabbi ba Katonda nga byakujjukiza"
        },
        {
            "chapter": 77,
            "verse": 6,
            "text": "Mu ngeri yokuba nti bijjawo ebyokwekwaasa oba nga byakutiisa"
        },
        {
            "chapter": 77,
            "verse": 7,
            "text": "Mazima bye mulaganyisibwa ebikwata ku lunaku lw'enkomerero n'okusasulwa bya kubaawo"
        },
        {
            "chapter": 77,
            "verse": 8,
            "text": "Emunyeenye lweziriggibwawo (newataba kitangaala kyaazo)"
        },
        {
            "chapter": 77,
            "verse": 9,
            "text": "Era eggulu bweririwumulwa (nerirabika nga emiryango)"
        },
        {
            "chapter": 77,
            "verse": 10,
            "text": "Era ensozi bwezirimerengulwa"
        },
        {
            "chapter": 77,
            "verse": 11,
            "text": "Era ababaka b'a Katonda bwebaliweebwa akadde k'okuwa obujulizi kwabo bebaatumwamu"
        },
        {
            "chapter": 77,
            "verse": 12,
            "text": "(Ebintu ebyo ebyentiisa) biribaawo ddi"
        },
        {
            "chapter": 77,
            "verse": 13,
            "text": "Bigenda kubaawo ku lunaku olwokusalawo n'okulamula wakati w'ebitonde"
        },
        {
            "chapter": 77,
            "verse": 14,
            "text": "Abaffe omanyi olunaku lw'okusalawo kyekki"
        },
        {
            "chapter": 77,
            "verse": 15,
            "text": "Ku lunaku olwo okubonaabona kugenda kubeera kw'abo abalulimbisa"
        },
        {
            "chapter": 77,
            "verse": 16,
            "text": "Abaffe tetwazikiriza ababasokawo"
        },
        {
            "chapter": 77,
            "verse": 17,
            "text": "Netubagoberezaako abalala"
        },
        {
            "chapter": 77,
            "verse": 18,
            "text": "Bwetutyo nno bwetukola mu kubonereza abonoonyi"
        },
        {
            "chapter": 77,
            "verse": 19,
            "text": "Ku lunaku olwo okubonaabona kugenda kubeera kwabo abalulimbisa"
        },
        {
            "chapter": 77,
            "verse": 20,
            "text": "Abaffe tetwabakola nga tubajja mu mazzi aganyomebwa"
        },
        {
            "chapter": 77,
            "verse": 21,
            "text": "Netugateeka mukifo ekigakuuma"
        },
        {
            "chapter": 77,
            "verse": 22,
            "text": "Okutuusa ebbanga eggere erimanyiddwa"
        },
        {
            "chapter": 77,
            "verse": 23,
            "text": "Bwetutyo nno bwetwateekateeka okutondebwa kwabwe tuli bateesiteesi abasinga obulungi"
        },
        {
            "chapter": 77,
            "verse": 24,
            "text": "Ku lunaku olwo okubonaabona kugenda kubeera kwabo abalulimbisa"
        },
        {
            "chapter": 77,
            "verse": 25,
            "text": "Abaffe ensi tetwagikola nga ekungaanya"
        },
        {
            "chapter": 77,
            "verse": 26,
            "text": "Abalamu n'abafu (bonna ngabali muyo)"
        },
        {
            "chapter": 77,
            "verse": 27,
            "text": "Netugiteekamu e nsozi eziginyweza entumbiivu ne tubawa amazzi amalungi"
        },
        {
            "chapter": 77,
            "verse": 28,
            "text": "Ku lunaku olwo okubonaabona kugenda kubeera kwabo abalulimbisa"
        },
        {
            "chapter": 77,
            "verse": 29,
            "text": "Ku lunaku lw'enkomerero abakafiiri baliragirwa nti mugende eri ebyo bye mwali mulimbisa"
        },
        {
            "chapter": 77,
            "verse": 30,
            "text": "Mugende eri ekisiikirize ekyomuliro ngakirimu ebitundu bisatu"
        },
        {
            "chapter": 77,
            "verse": 31,
            "text": "Wabula tebaliba na kibasiikiriza wadde e kibataasa nnimi z'amuliro"
        },
        {
            "chapter": 77,
            "verse": 32,
            "text": "Mazima omuliro ogwo gukasuka ebitawuliro nga biringa ebizimbe ebigulumivu"
        },
        {
            "chapter": 77,
            "verse": 33,
            "text": "Ebitawuliro ebyo nga biringa engamiya ez'akyenvu"
        },
        {
            "chapter": 77,
            "verse": 34,
            "text": "Ku lunaku olwo okubonaabona kugenda kubeera kwabo abalulimbisa"
        },
        {
            "chapter": 77,
            "verse": 35,
            "text": "Olwo lunaku lwebatagenda kwogera"
        },
        {
            "chapter": 77,
            "verse": 36,
            "text": "Wadde okukkirizibwa okwetonda"
        },
        {
            "chapter": 77,
            "verse": 37,
            "text": "Ku lunaku olwo okubonaabona kugenda kubeera kwabo abalulimbisa"
        },
        {
            "chapter": 77,
            "verse": 38,
            "text": "Luno lwe lunaku lw'okulamula tubakunganyizza mwenna n'aba bakulembera"
        },
        {
            "chapter": 77,
            "verse": 39,
            "text": "Bwe muba mulina engeri gyemuyinza okwebulankanyamu kale munnebulankanyeko"
        },
        {
            "chapter": 77,
            "verse": 40,
            "text": "Ku lunaku olwo okubonaabona kugenda kubeera kwabo abalulimbisa"
        },
        {
            "chapter": 77,
            "verse": 41,
            "text": "Naye mazima abatya Katonda bagenda kubeera mu bisiikirize n'emigga egikulukuta"
        },
        {
            "chapter": 77,
            "verse": 42,
            "text": "N'ebibala byebaliba bagala"
        },
        {
            "chapter": 77,
            "verse": 43,
            "text": "Nga bagambibwa nti mulye era munywe nga mweyagala"
        },
        {
            "chapter": 77,
            "verse": 44,
            "text": "Mazima ffe bwetutyo bwetusasula abakozi b'obulungi"
        },
        {
            "chapter": 77,
            "verse": 45,
            "text": "Ku lunaku olwo okubonaabona kugenda kubeera kwabo abalulimbisa"
        },
        {
            "chapter": 77,
            "verse": 46,
            "text": "(Kuno ku nsi abakafiiri bagambwa nti) mulye, era mweyagale kitono, wabula mumanye nti muli bonoonyi (naye mukimanye nti waliyo enkomerero)"
        },
        {
            "chapter": 77,
            "verse": 47,
            "text": "Ku lunaku olwo okubonaabona kugenda kubeera kwabo abalulimbisa"
        },
        {
            "chapter": 77,
            "verse": 48,
            "text": "Bwebalagirwa okusaala tebasaala"
        },
        {
            "chapter": 77,
            "verse": 49,
            "text": "Ku lunaku olwo okubonaabona kugenda kubeera kwabo abalulimbisa"
        },
        {
            "chapter": 77,
            "verse": 50,
            "text": "Olwo bigamboki ebitali Kur'ani byebagenda okukkiriza"
        }
    ]
}