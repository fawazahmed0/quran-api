{
    "maqras": [
        {
            "chapter": 2,
            "verse": 158,
            "text": "הן, (גבעות) אצפא ולמרוח מטקסי הפולחן של אללה. על כן, כל העולה לרגל אל הבית (מסגד אלחראם במכה) ב(ימי) החג' או בעומרה, אינו חוטא אם יקיף אותן. וכל המתנדב לעשות חסד, הנה אללה מכיר טובה יודע כול"
        },
        {
            "chapter": 2,
            "verse": 159,
            "text": "כל אלה המסתירים את האותות הבהירים וההדרכה אשר הורדנו לאחר שהבהרנו אותם לבני-אדם בספר (הקוראן), אותם יקלל אללה ויקללו אותם המקללים"
        },
        {
            "chapter": 2,
            "verse": 160,
            "text": "אך, לא כך החוזרים אל אללה והמתקנים את מעשיהם והמבהירים את עמדתם, את כל אלה אקבל, כי אני הסלחן הרחום"
        },
        {
            "chapter": 2,
            "verse": 161,
            "text": "ואולם, אלה אשר כפרו ומתו בעודם כופרים, תחול עליהם קללת אללה, והמלאכים, והאנשים כולם"
        },
        {
            "chapter": 2,
            "verse": 162,
            "text": "ויישארו בו לעולם (בגיהינום) ולא יוקל מעליהם העונש ולא יידחה"
        },
        {
            "chapter": 2,
            "verse": 163,
            "text": "ואלוהכם (אללה) אלוה אחד הוא, אין אלוה מלבדו, הרחמן הרחום"
        },
        {
            "chapter": 2,
            "verse": 164,
            "text": "אכן, בבריאת השמים והארץ, ובחילוף הלילה והיום, ובספינות השטות בים, המובילות את כל המועיל לאנשים, ובמים שאללה מוריד מן השמים להחיות את האדמה אחרי מותה (התייבשותה), והפיץ בה מכל סוגי בעלי חיים, ובכיוון תנועות הרוחות והעננים הכפופים לפקודתו בין שמים וארץ, בכל אלה אותות בהירים לבני אדם מבינים"
        },
        {
            "chapter": 2,
            "verse": 165,
            "text": "ויש מהאנשים שעושים להם (אלילים) כשווים לאללה, ואותם אוהבים כאהוב אללה. אולם אהבת המאמינים לאללה גדולה יותר. ולו היו החוטאים רואים את העונש, היו בטוחים מה רב כוח אללה ומה כבד עונשו"
        },
        {
            "chapter": 2,
            "verse": 166,
            "text": "כאשר אלה אשר נעבדו יתנכרו לאלה שעבדו אותם, כשיראו את העונש, ייקטעו קשריהם"
        },
        {
            "chapter": 2,
            "verse": 167,
            "text": "ואלה שעבדו יאמרו: ״ לו ניתן לנו לחזור לעולם היינו מתנכרים להם כשם שהם התנכרו לנו”. כה יראה להם אללה את מעשיהם למען יתחרטו עליהם, ולעולם לא ייצאו מן האש"
        },
        {
            "chapter": 2,
            "verse": 168,
            "text": "הוי, האנשים! אכלו מן מורשה והטוב אשר בארץ, ואל תלכו בעקבות השטן, כי הוא אויב גלוי לכם"
        },
        {
            "chapter": 2,
            "verse": 169,
            "text": "הוא מסית אתכם לעשות את המעשה הרע והתועבה, ולהגיד על אללה מה שאינכם יודעים"
        },
        {
            "chapter": 2,
            "verse": 170,
            "text": "ואם אומרים להם (אלה אשר כפרו): “התנהגו לפי מה שאללה הוריד”, יגידו: “לא! נלך בעקבות מה שמצאנו את אבותינו עושים”. אף על פי שאבותיהם לא הבינו דבר ולא היו מודרכים"
        },
        {
            "chapter": 2,
            "verse": 171,
            "text": "אלה אשר כפרו, נמשלו לבהמה אשר הולכת אחרי הקול של הרועה מבלי שתבין מה הוא אומר. הם (הכופרים) חירשים, אילמים, עיוורים ולא יבינו"
        },
        {
            "chapter": 2,
            "verse": 172,
            "text": "הוי, אלה אשר האמינו! איכלו מן המורשה, הדברים הטובים אשר הענקנו לפרנסתכם, והודו לאללה אם אותו אתם עובדים"
        },
        {
            "chapter": 2,
            "verse": 173,
            "text": "הוא אסר עליכם לאכול את הנבלה, את הדם, את בשר החזיר ואת אשר הוקרב לאחר זולת אללה. אך, מי שאוכל זאת בעת צרה ולא מתאווה או הרגל, אין ב(מעשהו) חטא, כי אללה סולח רחום"
        },
        {
            "chapter": 2,
            "verse": 174,
            "text": "אלה אשר מסתירים את מה שהוריד אללה בספר (התורה) בתמורה זולה, אינם ממלאים בטנם אלא באש, וביום תחיית המתים, לא ידבר אליהם אללה ולא יטהרם, עונש כואב ממתין להם"
        },
        {
            "chapter": 2,
            "verse": 175,
            "text": "הם אלה אשר בחרו בתעייה במקום הדרכה, ובעונש במקום סליחה. כמה הם יכולים לסבול את (עונש) האש (ביום הדין)"
        },
        {
            "chapter": 2,
            "verse": 176,
            "text": "זאת, כי אללה הוריד את הספר (הקוראן) בצדק. כל אלה החלוקים בדבר הספר נתונים בפילוג רחוק מן הצדק"
        }
    ]
}