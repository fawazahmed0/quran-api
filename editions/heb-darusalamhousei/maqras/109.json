{
    "maqras": [
        {
            "chapter": 16,
            "verse": 51,
            "text": "ואמר אללה: “אל תיקחו לכם שני אלילים. יש רק אלוה אחד, ורק ממני יראו”"
        },
        {
            "chapter": 16,
            "verse": 52,
            "text": "לו כל אשר בשמיים ובארץ, ודרכו היא הנצחית, אם כן, כיצד תיראו מפני מישהו אחר מלבד אללה"
        },
        {
            "chapter": 16,
            "verse": 53,
            "text": "האם לא מאללה כל החסד המוענק לכם? ובפגוע בכם צרה אליו תפנו בתפילה"
        },
        {
            "chapter": 16,
            "verse": 54,
            "text": "ואולם כאשר הוא יסיר את הצרה מעליכם, חלק מכם מיד ישתפו (אלילים) עם ריבונם"
        },
        {
            "chapter": 16,
            "verse": 55,
            "text": "על מנת שיכפרו באשר אנחנו נתנו להם. אם כן, התענגו לכם זמנית, אך בקרוב מאוד תדעו את הצדק"
        },
        {
            "chapter": 16,
            "verse": 56,
            "text": "הם נותנים חלק מאשר הענקנו להם לאלה (האלילים) אשר אינם יודעים דבר (ולא יוכלו לעזור להם). באללה! עוד תישאלו(ביום הדין) על כל אשר בדיתם"
        },
        {
            "chapter": 16,
            "verse": 57,
            "text": "הם מייחסים לאללה בנות. ישתבח שמו! ומייחסים לעצמם מה שיחפצו(מן הבנים)"
        },
        {
            "chapter": 16,
            "verse": 58,
            "text": "וכאשר מבשרים לאחד מהם על (כך שנולדה לו) נקבה, פניו נעשות עגומות והוא רותח מזעם"
        },
        {
            "chapter": 16,
            "verse": 59,
            "text": "ומסתתר מן האנשים מרוב רוע הבשורה שקיבל. ומהרהר, האם יחזיק מעמד, על אף ההשפלה, או שיקבור אותה (חייה) בעפר? כמה אכזר שיפוטם"
        },
        {
            "chapter": 16,
            "verse": 60,
            "text": "לאלה אשר לא יאמינו בעולם הבא שייך כל דבר נחות, ואילו לאללה שייך כל דבר נעלה, והוא העזוז והחכם"
        },
        {
            "chapter": 16,
            "verse": 61,
            "text": "לו היה אללה מזרז את הדין של האנשים (בעולם הזה) לפי אשר קיפחו, הוא לא היה משאיר על פני האדמה אף לא יצור, אך מאחר אותם (נותן להם הארכה) עד למועד מסוים. ובהגיע המועד שלהם לא יוכלו לדחותו אף בשעה, ולא להקדימו"
        },
        {
            "chapter": 16,
            "verse": 62,
            "text": "הם מייחסים לאללה את אשר הם שונאים (מן הבנות), ולשונותיהם מספרות שקר כי להם נועד כל הטוב. אין ספק כי שמורה להם האש שבה הם יהיו מוזנחים"
        },
        {
            "chapter": 16,
            "verse": 63,
            "text": "באללה! כבר שלחנו שליחים לאומות לפניך, אמנם השטן הראה להם באור יפה את מעשיהם הרעים והיום הוא השומר שלהם, (אך מחכה) להם עונש כואב"
        },
        {
            "chapter": 16,
            "verse": 64,
            "text": "ולא הורדנו אליך (מוחמד) את הספר (הקוראן) אלא כדי שתבאר להם את אשר הם חלוקים סביבו ובהדרכה ורחמים לאנשים מאמינים"
        },
        {
            "chapter": 16,
            "verse": 65,
            "text": "אללה הוריד מן השמים מים והחייה בהם את האדמה לאחר מותה (יובש), ובזה אות לאנשים אשר שומעים"
        },
        {
            "chapter": 16,
            "verse": 66,
            "text": "ואכן במקנה יש מוסר השכל עבורכם. שכן, אנו משקים אתכם מתוך בטנם, מבין הפרש והדם, חלב טהור, אשר נעים לאלה אשר שותים אותו"
        },
        {
            "chapter": 16,
            "verse": 67,
            "text": "ומפרי התמרים והענבים אתם מכינים שיכר ומזון טוב. ובזה גם אות לאנשים אשר ישכילו להבין"
        },
        {
            "chapter": 16,
            "verse": 68,
            "text": "הורה ריבונך לדבורה: “ועשי לך כוורת בהרים, בעצים, ובכל אשר (האנשים) ייקחו למשכן"
        },
        {
            "chapter": 16,
            "verse": 69,
            "text": "ואז אכלי מכל פרי, והלכי בנתיבים שהתווה לך ריבונך”, משקה בצבעים וטעמים שונים ייצא מקרבן (הדבש), ובו מרפא לאנשים. וגם בזה אות לאנשים אשר חושבים"
        },
        {
            "chapter": 16,
            "verse": 70,
            "text": "ואללה ברא אתכם, ולאחר מכן ימיתכם, ויש בינכם כאלה שיגיעו אל גיל הזקנה המופלגת אשר בו ישכח האדם את כל מה שהוא ידע. אכן אללה הוא הכול יודע והכול יכול"
        },
        {
            "chapter": 16,
            "verse": 71,
            "text": "ואללה העדיף אחדים מכם על אחרים בפרנסה, אך אלה אשר הועדפו אינם נותנים לעבדיהם חלק מהפרנסה למען יהיו שווים. האם הם יכחישו את חסדי אללה"
        },
        {
            "chapter": 16,
            "verse": 72,
            "text": "ואללה יצר לכם מעצמכם זוגות, ועשה מהזוגות שלכם ילדים ונכדים, והוא פרנס אתכם מכל טוב (טהור). האם בהבל יאמינו ובחסדי אללה יכפרו"
        },
        {
            "chapter": 16,
            "verse": 73,
            "text": "הם עובדים אחרים מלבד אללה, כאלה אשר לא יוכלו לשלוח להם כל פרנסה מן השמים או מן הארץ, ולעולם לא יוכלו"
        },
        {
            "chapter": 16,
            "verse": 74,
            "text": "לכן אל תמשילו משלים לאללה. אכן אללה יודע ואתם אינכם יודעים"
        }
    ]
}