{
    "chapter": [
        {
            "chapter": 9,
            "verse": 1,
            "text": "Een opzegging door God en Zijn gezant aan hen onder de veelgodendienaars met wie jullie een verbond gesloten hebben"
        },
        {
            "chapter": 9,
            "verse": 2,
            "text": "Trekt dan vier maanden rond in het land en weet dat jullie niets tegen God kunnen doen en dat God de ongelovigen te schande maakt"
        },
        {
            "chapter": 9,
            "verse": 3,
            "text": "En een aankondiging door God en Zijn gezant aan de mensen op de dag van de grote bedevaart, dat God niets te maken heeft met de veelgodendienaars en Zijn gezant ook niet. Als jullie dan berouw tonen dan is dat beter voor jullie, maar als jullie je afkeren weet dan dat jullie niets tegen God kunnen doen. En zegt hun die ongelovig zijn een pijnlijke bestraffing aan"
        },
        {
            "chapter": 9,
            "verse": 4,
            "text": "behalve hun onder de veelgodendienaars met wie jullie een verbond gesloten hebben en die daarna jullie in niets tekort gedaan hebben en die niemand tegen jullie hebben geholpen. Voert dan het verbond met hen volledig uit tot aan de met hen vastgestelde tijd. God bemint de godvrezenden"
        },
        {
            "chapter": 9,
            "verse": 5,
            "text": "Als de heilige maanden zijn verstreken, doodt dan de veelgodendienaars waar jullie hen vinden, grijpt hen, belegert hen en wacht hen op in elke mogelijke hinderlaag. Maar als zij berouw tonen, de salaat verrichten en de zakaat geven, legt hun dan niets in de weg. God is vergevend en barmhartig"
        },
        {
            "chapter": 9,
            "verse": 6,
            "text": "En als een van de veelgodendienaars bij jou bescherming zoekt, geef hem dan bescherming totdat hij het woord van God hoort en laat hem daarna een plaats bereiken waar hij veilig is. Dat is omdat zij mensen zijn die niet weten"
        },
        {
            "chapter": 9,
            "verse": 7,
            "text": "Hoe kan er jegens de veelgodendienaars een verbondsverplichting bij God en bij Zijn gezant zijn, behalve dan jegens hen met wie jullie een verbintenis aangegaan zijn bij de heilige moskee. Zolang zij jegens jullie correct handelen, handelt jullie dan ook correct. God bemint de godvrezenden"
        },
        {
            "chapter": 9,
            "verse": 8,
            "text": "Hoe kan het anders, want als zij de overhand over jullie hebben dan houden zij zich aan familieband noch verbintenis. Zij stellen jullie tevreden met hun monden, maar hun harten zijn weigerachtig en de meesten van hen zijn verdorven"
        },
        {
            "chapter": 9,
            "verse": 9,
            "text": "Zij hebben Gods tekenen verkwanseld en Zijn weg versperd. Slecht is het wat zij aan het doen waren"
        },
        {
            "chapter": 9,
            "verse": 10,
            "text": "Zij houden zich met betrekking tot een gelovige aan familieband noch verbond. Dat zijn de overtreders"
        },
        {
            "chapter": 9,
            "verse": 11,
            "text": "Maar als zij berouw tonen, de salaat verrichten en de zakaat geven dan zijn zij jullie broeders in de godsdienst. En Wij zetten de tekenen uiteen aan mensen die weten"
        },
        {
            "chapter": 9,
            "verse": 12,
            "text": "En als zij hun eden breken nadat jullie met hen een verbond gesloten hebben en jullie godsdienst belasteren, bestrijdt dan de leiders van het ongeloof. Voor hen bestaan er geen eden. Misschien zullen zij ophouden"
        },
        {
            "chapter": 9,
            "verse": 13,
            "text": "Zullen jullie dan niet strijden tegen mensen die hun eden gebroken hebben en die van plan waren de gezant te verdrijven, terwijl zij het eerst tegen jullie begonnen? Vrezen jullie hen? God komt het met meer recht toe dat jullie Hem vrezen als jullie gelovig zijn"
        },
        {
            "chapter": 9,
            "verse": 14,
            "text": "Strijdt tegen hen, dan zal God hen door jullie handen bestraffen en te schande maken en Hij zal jullie tegen hen helpen en de harten van gelovige mensen genezen"
        },
        {
            "chapter": 9,
            "verse": 15,
            "text": "En Hij zal de woede die in hun harten is verwijderen en God zal zich genadig wenden tot wie Hij wil. God is wetend en wijs"
        },
        {
            "chapter": 9,
            "verse": 16,
            "text": "Of rekenden jullie erop met rust gelaten te worden en dat God nog niet zou weten wie zich uit jullie midden inspannen en zich buiten God, Zijn gezant en de gelovigen geen vertrouwelingen nemen? God is welingelicht over wat jullie doen"
        },
        {
            "chapter": 9,
            "verse": 17,
            "text": "Het komt de veelgodendienaars niet toe dienst te doen in Gods moskeeën terwijl zij over zichzelf van ongeloof getuigen; zij zijn het van wie de daden vruchteloos zijn en die altijd in het vuur zullen blijven"
        },
        {
            "chapter": 9,
            "verse": 18,
            "text": "Dienst doen in Gods moskeeën mogen slechts zij die in God en de laatste dag geloven en die de salaat verrichten en de zakaat geven en die alleen God vrezen; misschien zijn zij het die het goede pad volgen"
        },
        {
            "chapter": 9,
            "verse": 19,
            "text": "Zouden jullie soms het te drinken geven aan de bedevaartgangers en het dienst doen in de heilige moskee gelijkstellen aan iemand die in God en de laatste dag gelooft en die zich inspant op Gods weg? Zij zijn bij God niet gelijk. God wijst de mensen die onrecht plegen de goede richting niet"
        },
        {
            "chapter": 9,
            "verse": 20,
            "text": "Zij die geloven en uitgeweken zijn en zich op Gods weg inspannen met hun bezittingen en hun eigen persoon zijn bij God hoger in rang; zij zijn het die triomferen"
        },
        {
            "chapter": 9,
            "verse": 21,
            "text": "Hun Heer verkondigt hun het goede nieuws van barmhartigheid van Hem en welbehagen en tuinen waarin voor hen een blijvende gelukzaligheid is"
        },
        {
            "chapter": 9,
            "verse": 22,
            "text": "waarin zij voor immer en altijd zullen blijven. Bij God is er een geweldig loon"
        },
        {
            "chapter": 9,
            "verse": 23,
            "text": "Jullie die geloven! Neemt jullie vaders en broeders niet als medestanders als zij het ongeloof liever hebben dan het geloof. Wie van jullie hen als medestanders hebben, dat zijn de onrechtplegers"
        },
        {
            "chapter": 9,
            "verse": 24,
            "text": "Zeg: \"Als jullie vaders en jullie zonen en jullie broeders en jullie echtgenotes en jullie familie en de bezittingen die jullie je verworven hebben en koopwaar waarvan jullie onverkoopbaarheid vrezen en woonhuizen die jullie bevallen voor jullie dierbaarder zijn dan God en Zijn gezant en inspanning op Zijn weg, wacht dan maar af tot God met Zijn beschikking komt. God wijst de verdorven mensen de goede richting niet"
        },
        {
            "chapter": 9,
            "verse": 25,
            "text": "God heeft jullie toch op veel plaatsen geholpen en ook op de dag van Hoenain toen het jullie beviel dat jullie talrijk waren, maar het jullie niets baatte. En jullie kregen het benauwd op de aarde ondanks haar ruimte en keerden toen om voor de vlucht"
        },
        {
            "chapter": 9,
            "verse": 26,
            "text": "Toen liet God Zijn kalmte op Zijn gezant en op de gelovigen neerdalen en Hij liet troepen neerdalen die jullie niet zagen en Hij strafte hen die ongelovig zijn af. En dat is de vergelding voor de ongelovigen"
        },
        {
            "chapter": 9,
            "verse": 27,
            "text": "Dan wendt God zich daarna genadig tot wie Hij wil; God is vergevend en barmhartig"
        },
        {
            "chapter": 9,
            "verse": 28,
            "text": "Jullie die geloven! De veelgodendienaars zijn een verontreiniging; na dit jaar mogen zij de heilige moskee dan ook niet meer naderen. En als jullie bang zijn voor armoede, dan zal God jullie met Zijn goedgunstigheid rijk maken als Hij wil. God is wetend en wijs"
        },
        {
            "chapter": 9,
            "verse": 29,
            "text": "Strijdt tegen hen die niet in God geloven en niet in de laatste dag en die niet verbieden wat God en Zijn gezant verboden hebben en die niet de godsdienst van de waarheid aanvaarden uit het midden van hen aan wie het boek gegeven is, totdat zij naar vermogen onderdanig de schatting betalen"
        },
        {
            "chapter": 9,
            "verse": 30,
            "text": "En de joden zeggen: \"'Oezair is Gods zoon\" en de christenen zeggen: \"De masieh is Gods zoon.\" Dat is wat zij met hun monden zeggen. Zij benaderen zo wat zij die vroeger ongelovig waren zeiden. God bestrijde hen, hoe kunnen zij zo afwijken"
        },
        {
            "chapter": 9,
            "verse": 31,
            "text": "Zij namen hun schriftgeleerden en hun monniken tot heren in plaats van God en ook de masieh, de zoon van Marjam. En hun werd slechts bevolen één God te dienen. Er is geen god dan Hij. Hij zij geprezen, verheven als Hij is boven wat zij aan Hem als metgezellen toevoegen"
        },
        {
            "chapter": 9,
            "verse": 32,
            "text": "Zij wensen Gods licht met hun monden te doven, maar God weigert het Zijn licht niet te vervolmaken, ook al staat het de ongelovigen tegen"
        },
        {
            "chapter": 9,
            "verse": 33,
            "text": "Hij is het die Zijn gezant met de leidraad en de ware godsdienst gezonden heeft om hem te laten zegevieren over de gehele godsdienst, ook al staat het de veelgodendienaars tegen"
        },
        {
            "chapter": 9,
            "verse": 34,
            "text": "Jullie die geloven! Veel van de schriftgeleerden en de monniken verteren de bezittingen der mensen door bedrog en versperren Gods weg. En hun die goud en zilver oppotten en geen bijdrage op Gods weg geven, zeg hun een pijnlijke afstraffing aan"
        },
        {
            "chapter": 9,
            "verse": 35,
            "text": "op de dag dat zij in het vuur van de hel verhit zullen worden; dan zullen hun voorhoofden, hun zijden en hun ruggen verzengd worden. Dit is voor wat jullie voor jezelf opgepot hebben. Proeft dan wat jullie aan het oppotten waren"
        },
        {
            "chapter": 9,
            "verse": 36,
            "text": "Het aantal maanden is bij God twaalf maanden volgens de teboekstelling van God op de dag dat Hij de hemelen en de aarde schiep; daarvan zijn er vier heilig. Dat is de juiste godsdienst. Doet jullie jezelf daarin dus geen onrecht aan, maar bestrijdt de veelgodendienaars allen tezamen zoals zij jullie allen tezamen bestrijden. En weet dat God met de godvrezenden is"
        },
        {
            "chapter": 9,
            "verse": 37,
            "text": "Het invoegen van een schrikkelperiode is enkel maar meer ongeloof waarmee zij die ongelovig zijn tot dwaling gebracht worden. Zij staan dat het ene jaar toe en het andere jaar verbieden zij het om overeen te stemmen met het getal dat God heilig verklaard heeft. Zo verklaren zij ongewijd wat God heilig verklaard heeft. De slechtheid van hun daden is voor hen aantrekkelijk gemaakt. God wijst de ongelovige mensen de goede richting niet"
        },
        {
            "chapter": 9,
            "verse": 38,
            "text": "Jullie die geloven! Wat is er met jullie, wanneer tot jullie gezegd wordt: \"Rukt uit op Gods weg\", dat jullie dan bezwaard ter aarde zijgen. Bevalt het tegenwoordige leven jullie dan meer dan het hiernamaals? Maar het genot van het tegenwoordige leven is in verhouding tot het hiernamaals maar gering"
        },
        {
            "chapter": 9,
            "verse": 39,
            "text": "Als jullie niet uitrukken zal Hij jullie bestraffen met een pijnlijke bestraffing en andere mensen in jullie plaats zetten; en jullie brengen Hem geen enkele schade toe. God is almachtig"
        },
        {
            "chapter": 9,
            "verse": 40,
            "text": "Als jullie hem niet helpen? God heeft hem reeds geholpen toen zij die ongelovig zijn hem samen met een tweede verdreven, toen zij beiden in de grot waren. Toen zei hij tot zijn metgezel: \"Wees niet bedroefd, God is met ons.\" Toen liet God Zijn kalmte op hem neerdalen en sterkte hem met troepen die jullie niet kunnen zien. En Hij gaf het woord van hen die ongelovig zijn de laagste en het woord van God de hoogste plaats. En God is machtig en wijs"
        },
        {
            "chapter": 9,
            "verse": 41,
            "text": "Rukt uit, of het jullie nu licht of zwaar valt en spant jullie met jullie bezittingen en jullie persoon in op Gods weg. Dat is beter voor jullie, als jullie dat maar wisten"
        },
        {
            "chapter": 9,
            "verse": 42,
            "text": "Als het om een gemakkelijk te behalen stoffelijk gewin en een eenvoudige reis zou gaan, dan zouden zij jou wel volgen, maar de afstand was te ver voor hen. En zij zullen bij God zweren: \"Als wij konden zouden wij wel met jou uittrekken\" waarbij zij zichzelf te gronde richten. God weet dat zij leugenaars zijn"
        },
        {
            "chapter": 9,
            "verse": 43,
            "text": "God vergeve je. Waarom heb jij hun vrijstelling gegeven voordat het jou duidelijk was wie oprecht waren en jij de leugenaars kende"
        },
        {
            "chapter": 9,
            "verse": 44,
            "text": "Zij die in God en de laatste dag geloven vragen jou geen ontheffing om met hun bezittingen en hun persoon ingezet te worden. God kent de godvrezenden"
        },
        {
            "chapter": 9,
            "verse": 45,
            "text": "Slechts zij die niet in God en de laatste dag geloven vragen jou om ontheffing. En hun harten verkeren in twijfel; dus aarzelen zij in hun twijfel"
        },
        {
            "chapter": 9,
            "verse": 46,
            "text": "En als zij wensten uit te trekken, dan hadden zij voorbereidingen getroffen, maar het stond God tegen dat zij optrokken, dus hield Hij hen tegen. En er werd gezegd: \"Blijft thuis met de thuisblijvers"
        },
        {
            "chapter": 9,
            "verse": 47,
            "text": "Als zij met jullie waren uitgetrokken zouden zij jullie alleen maar meer verderfelijke schade berokkenen. Zij zouden tussen jullie heen en weer gereden zijn in hun streven, jullie in verzoeking te brengen. En bij jullie zijn er die hun gehoor geven. God kent de onrechtplegers"
        },
        {
            "chapter": 9,
            "verse": 48,
            "text": "Zij hadden er vroeger al naar gestreefd jullie in verzoeking te brengen en zij stelden voor jou de zaken anders voor totdat de waarheid kwam en Gods ordening de overhand kreeg, hoewel het hun tegenstond"
        },
        {
            "chapter": 9,
            "verse": 49,
            "text": "En onder hen zijn er die zeggen: \"Geef mij ontheffing en breng mij niet in verzoeking.\" Zij zijn toch al in de verzoeking terechtgekomen. Welnu, de hel zal de ongelovigen omvatten"
        },
        {
            "chapter": 9,
            "verse": 50,
            "text": "Als jou iets goeds treft ergeren zij zich en als jou onheil treft zeggen zij: \"Wij hadden onze voorzorgsmaatregelen al genomen\" en keren zich verheugd af"
        },
        {
            "chapter": 9,
            "verse": 51,
            "text": "Zeg: \"Ons zal alleen maar treffen wat God voor ons te boek gesteld heeft. Hij is onze beschermheer. Op God moeten de gelovigen hun vertrouwen stellen"
        },
        {
            "chapter": 9,
            "verse": 52,
            "text": "Zeg: \"Verwachten jullie voor ons iets anders dan een van de twee allermooiste dingen? Wij verwachten voor jullie dat God jullie treft met een bestraffing van Hem of door onze handen. Wachten jullie maar af; wij wachten met jullie af"
        },
        {
            "chapter": 9,
            "verse": 53,
            "text": "Zeg: \"Jullie kunnen willens of onwillens bijdragen geven, het zal toch niet van jullie aangenomen worden. Jullie zijn verdorven mensen"
        },
        {
            "chapter": 9,
            "verse": 54,
            "text": "En dat hun bijdragen aangenomen werden, werd alleen maar verhinderd doordat zij geen geloof hechten aan God en Zijn gezant, alleen maar onachtzaam tot de salaat komen en slechts onwillig bijdragen geven"
        },
        {
            "chapter": 9,
            "verse": 55,
            "text": "Jij hoeft je niet te verwonderen over hun bezittingen noch over hun kinderen. God wenst hen daarmee in het tegenwoordige leven slechts te bestraffen en [wil] dat zijzelf als ongelovigen aan hun einde komen"
        },
        {
            "chapter": 9,
            "verse": 56,
            "text": "Zij zweren bij God dat zij bij jullie behoren. Toch behoren zij niet bij jullie, maar zij zijn mensen die angst hebben"
        },
        {
            "chapter": 9,
            "verse": 57,
            "text": "Als zij een toevluchtsoord of grotten of een onderaardse gang zouden vinden dan zouden zij zich daarin ijlings terugtrekken"
        },
        {
            "chapter": 9,
            "verse": 58,
            "text": "Onder hen zijn er ook die tegen jou aanmerkingen maken over de aalmoezen. Als hun ervan gegeven wordt zijn zij tevreden, maar als hun er niets van gegeven wordt dan zijn zij vergramd"
        },
        {
            "chapter": 9,
            "verse": 59,
            "text": "Als zij maar tevreden zouden zijn met wat God en Zijn gezant hun geven en zouden zeggen: \"God is ons goed genoeg. God zal ons van Zijn goedgunstigheid geven en Zijn gezant zal dat ook; wij verlangen naar God"
        },
        {
            "chapter": 9,
            "verse": 60,
            "text": "De aalmoezen zijn voor de armen en de behoeftigen, voor hen die ermee belast zijn en voor hen wier harten tot elkaar gebracht zijn, voor de vrijkoop van slaven en schuldenaren, om in te zetten op Gods weg en voor hem die onderweg is. [Dit is] een verplichting van God. God is wetend en wijs"
        },
        {
            "chapter": 9,
            "verse": 61,
            "text": "Onder hen zijn er ook die de profeet leed aandoen en zeggen: \"Hij is een oor dat [alles gelooft wat het] hoort.\" Zeg: \"Een oor dat hoort wat goed is voor jullie, dat gelooft in God en dat de gelovigen gelooft en dat een barmhartigheid is voor hen uit jullie midden die geloven. Voor hen die de gezant van God leed aandoen is er een pijnlijke bestraffing"
        },
        {
            "chapter": 9,
            "verse": 62,
            "text": "Zij bezweren jullie bij God, om jullie tevreden te stellen, maar God en Zijn gezant hebben er meer recht op door hen tevredengesteld te worden, als zij gelovigen zijn"
        },
        {
            "chapter": 9,
            "verse": 63,
            "text": "Weten zij dan niet dat er voor wie zich tegen God en Zijn gezant verzet het vuur van de hel is waarin hij altijd zal blijven? Dat is de geweldige schande"
        },
        {
            "chapter": 9,
            "verse": 64,
            "text": "De huichelaars zijn verontrust dat er tot hen een soera wordt neergezonden die hun zal meedelen wat er in hun harten is. Zeg: \"Spot maar, God zal waar jullie verontrust over zijn tevoorschijn halen"
        },
        {
            "chapter": 9,
            "verse": 65,
            "text": "En als jullie zouden vragen zouden zij zeggen; \"Wij kletsten maar wat en schertsten.\" Zeg: \"Waren jullie met God, Zijn tekenen en Zijn gezant de spot aan het drijven"
        },
        {
            "chapter": 9,
            "verse": 66,
            "text": "Verontschuldigt jullie niet. Jullie zijn ongelovig geworden na geloofd te hebben. Wij zullen een groep van jullie vergiffenis schenken en een andere groep bestraffen omdat zij boosdoeners waren"
        },
        {
            "chapter": 9,
            "verse": 67,
            "text": "De huichelaars en de huichelaarsters horen bij elkaar, zij gebieden het verwerpelijke, verbieden het behoorlijke en houden hun handen stijf op hun beurzen; zij vergeten God en dus vergeet Hij hen. De huichelaars, dat zijn de verdorvenen"
        },
        {
            "chapter": 9,
            "verse": 68,
            "text": "God heeft de huichelaars, de huichelaarsters en de ongelovigen het vuur van de hel toegezegd om daarin altijd te blijven. Dat is goed genoeg voor hen. God heeft hen vervloekt en voor hen is er een blijvende bestraffing"
        },
        {
            "chapter": 9,
            "verse": 69,
            "text": "Zoals het geval was met hen die er voor jullie tijd waren. Zij waren sterker dan jullie, hadden meer bezittingen en kinderen. Zij hebben dus het vruchtgebruik van hun aandeel gehad. Jullie hebben ook het vruchtgebruik van jullie aandeel gehad zoals zij die er voor jullie tijd waren het vruchtgebruik van hun aandeel hebben gehad en jullie hebben gekletst zoals zij gekletst hebben. Hun daden zijn vruchteloos in het tegenwoordige leven en het hiernamaals. Dat zijn de verliezers"
        },
        {
            "chapter": 9,
            "verse": 70,
            "text": "Is tot hen niet de mededeling gekomen over hen die er voor hun tijd waren, het volk van Noeh en de 'Aad en de Thamoed en het volk van Ibrahiem en de bewoners van Madjan en de ondersteboven gekeerde steden, tot wie hun gezanten met de duidelijke bewijzen kwamen. God was niet zo dat Hij hun onrecht aandeed, maar zij deden zichzelf onrecht aan"
        },
        {
            "chapter": 9,
            "verse": 71,
            "text": "Maar de gelovige mannen en vrouwen zijn elkaars medestanders, zij gebieden het behoorlijke, verbieden het verwerpelijke, verrichten de salaat, geven de zakaat en gehoorzamen God en Zijn gezant. Zij zijn het met wie God erbarmen zal hebben; God is machtig en wijs"
        },
        {
            "chapter": 9,
            "verse": 72,
            "text": "God heeft de gelovige mannen en vrouwen tuinen toegezegd waar de rivieren onderdoor stromen om daarin altijd te blijven en goede woningen in de tuinen van 'Adn. En Gods welgevallen is nog geweldiger. Dat is de geweldige triomf"
        },
        {
            "chapter": 9,
            "verse": 73,
            "text": "O profeet, stel je te weer tegen de ongelovigen en de huichelaars en pak hen stevig aan. Hun verblijfplaats is de hel; dat is pas een slechte bestemming"
        },
        {
            "chapter": 9,
            "verse": 74,
            "text": "Zij zweren bij God dat zij het niet gezegd hadden, terwijl zij het woord van ongeloof wel gesproken hadden. Zij zijn ongelovig geworden na de Islaam [de overgave aan God] aangenomen te hebben. Zij hadden iets in de zin wat zij niet bereikt hebben en zij koesteren alleen maar wrok omdat God en Zijn profeet hen door Zijn goedgunstigheid rijk hadden gemaakt. Als zij dan berouw tonen is het beter voor hen, maar als zij zich afkeren dan zal God hen met een pijnlijke bestraffing in het tegenwoordige leven en in het hiernamaals straffen. En zij hebben op de aarde geen beschermer en geen helper"
        },
        {
            "chapter": 9,
            "verse": 75,
            "text": "Onder hen zijn er die met God een verbond gesloten hadden: \"Als Hij ons van Zijn goedgunstigheid geeft zullen wij aalmoezen geven en behoren tot de rechtschapenen"
        },
        {
            "chapter": 9,
            "verse": 76,
            "text": "Maar toen Hij hun van Zijn goedgunstigheid gegeven had waren zij er gierig mee en keerden zich af terwijl zij zich afwendden"
        },
        {
            "chapter": 9,
            "verse": 77,
            "text": "En Hij liet als gevolg huichelarij in hun harten komen tot aan de dag waarop zij Hem zullen ontmoeten, omdat zij wat zij God toegezegd hadden niet zijn nagekomen en omdat zij logen"
        },
        {
            "chapter": 9,
            "verse": 78,
            "text": "Weten zij dan niet dat God hun geheimen en hun vertrouwelijke gesprekken kent en dat God de kenner is van de verborgenheden"
        },
        {
            "chapter": 9,
            "verse": 79,
            "text": "Zij die tegen de vrijwillige gevers onder de gelovigen aanmerkingen maken over de aalmoezen en ook tegen hen die alleen maar hun inspanning kunnen geven en hen dan belachelijk maken -- God maakt hen belachelijk en voor hen is er een pijnlijke bestraffing"
        },
        {
            "chapter": 9,
            "verse": 80,
            "text": "Vraag om vergeving voor hen of vraag niet om vergeving voor hen. Al vraag jij zeventig maal om vergeving voor hen, God zal hun niet vergeven. Dat komt omdat zij geen geloof hechten aan God en Zijn gezant. God wijst de verdorven mensen de goede richting niet"
        },
        {
            "chapter": 9,
            "verse": 81,
            "text": "Zij die achtergelaten zijn verheugen zich erover dat zij in tegenstelling tot de gezant van God thuisgebleven zijn en het staat hun tegen zich met hun bezittingen en hun persoon op Gods weg in te spannen en zij zeggen: \"Rukt niet uit in de hitte.\" Zeg: \"Het vuur van de hel is heter.\" Als zij dat maar begrijpen"
        },
        {
            "chapter": 9,
            "verse": 82,
            "text": "Dan zullen zij weinig lachen en veel huilen als vergelding voor wat zij begingen"
        },
        {
            "chapter": 9,
            "verse": 83,
            "text": "Als God jou dan terug laat keren tot een groep van hen en zij vragen jou toestemming om uit te trekken zeg dan: \"Jullie zullen nooit met mij uittrekken en jullie zullen met mij tegen geen vijand strijden. Het beviel jullie de eerste maal thuis te blijven, blijft dan maar thuis met de achterblijvers"
        },
        {
            "chapter": 9,
            "verse": 84,
            "text": "Bid nooit de salaat voor een van hen die gestorven is en sta niet bij zijn graf. Zij hechtten geen geloof aan God en Zijn gezant en zij stierven als verdorvenen"
        },
        {
            "chapter": 9,
            "verse": 85,
            "text": "Jij hoeft je niet te verwonderen over hun bezittingen en hun kinderen. God wenst hen daarmee in het tegenwoordige leven slechts te bestraffen en [wil] dat zijzelf als ongelovigen aan hun einde komen"
        },
        {
            "chapter": 9,
            "verse": 86,
            "text": "En wanneer een soera wordt neergezonden dat zij in God moeten geloven en zich samen met Zijn gezant moeten inzetten, vragen de welgestelden onder hen ontheffing en zeggen: \"Laat ons maar bij de thuisblijvers blijven"
        },
        {
            "chapter": 9,
            "verse": 87,
            "text": "Het bevalt hun bij de achterblijvers te zijn; hun harten zijn verzegeld, dus hebben zij geen begrip"
        },
        {
            "chapter": 9,
            "verse": 88,
            "text": "Maar de gezant en zij die met hem geloven zetten zich met hun bezittingen en hun persoon in. Zij zijn het voor wie de goede dingen zijn en zij zijn het die het welgaat"
        },
        {
            "chapter": 9,
            "verse": 89,
            "text": "God heeft voor hen tuinen klaargemaakt waar de rivieren onderdoor stromen, daarin zullen zij altijd blijven. Dat is de geweldige triomf"
        },
        {
            "chapter": 9,
            "verse": 90,
            "text": "En die bedoeïenen die verontschuldigingen hadden kwamen om vrijstelling te krijgen, maar zij die God en Zijn gezant bedriegen bleven thuis. Zij die onder hen ongelovig zijn zullen getroffen worden door een pijnlijke bestraffing"
        },
        {
            "chapter": 9,
            "verse": 91,
            "text": "De zwakken, de zieken en zij die over niets beschikken om als bijdrage te geven treft geen blaam, wanneer zij oprecht zijn tegenover God en Zijn gezant. Hun die goed doen kan niets verweten worden -- God is vergevend en barmhartig"
        },
        {
            "chapter": 9,
            "verse": 92,
            "text": "noch hun die, wanneer zij tot jou komen om van jou een rijdier te krijgen en jij moet zeggen: \"Ik vind geen rijdier voor jou\", zich dan omkeren terwijl hun ogen van tranen overstromen uit bedroefdheid dat zij over niets beschikken om als bijdrage te geven"
        },
        {
            "chapter": 9,
            "verse": 93,
            "text": "Het verwijt treft slechts hen die ontheffing vragen terwijl zij rijk zijn. Het bevalt hun om bij de achterblijvers te zijn. God heeft hun harten verzegeld, dus hebben zij er geen weet van"
        },
        {
            "chapter": 9,
            "verse": 94,
            "text": "Zij verontschuldigen zich bij jou wanneer jij tot hen terugkeert. Zeg: \"Verontschuldigt jullie niet, wij zullen jullie niet geloven. God heeft enkele berichten over jullie meegedeeld.\" God zal zien wat jullie doen en Zijn gezant ook en daarna zullen jullie tot de kenner van het verborgene en het waarneembare worden teruggebracht. Hij zal jullie dan meedelen wat jullie aan het doen waren"
        },
        {
            "chapter": 9,
            "verse": 95,
            "text": "Zij zullen jullie bij God bezweren, wanneer jullie tot hen weeromkeren, om hen met rust te laten. Laat hen maar met rust; zij zijn een gruwel en hun verblijfplaats is de hel als vergelding voor wat zij begaan hebben"
        },
        {
            "chapter": 9,
            "verse": 96,
            "text": "Zij bezweren jullie opdat zij jullie bevallen. Maar al bevallen zij jullie, de verdorven mensen bevallen God niet"
        },
        {
            "chapter": 9,
            "verse": 97,
            "text": "De bedoeïenen zijn het meest ongelovig en huichelachtig en het meest geëigend om de bepalingen niet te kennen van wat God tot Zijn gezant heeft neergezonden. God is wetend en wijs"
        },
        {
            "chapter": 9,
            "verse": 98,
            "text": "Onder de bedoeïenen zijn er die wat zij als bijdragen geven opvatten als boeteheffing en zij wachten op de wendingen van het lot voor jullie. Voor hen is de wending ten slechte! God is horend en wetend"
        },
        {
            "chapter": 9,
            "verse": 99,
            "text": "Onder de bedoeïenen zijn er ook die in God en de laatste dag geloven en die wat zij als bijdragen geven opvatten als middelen om nader tot God te komen en de gebeden van de gezant te verkrijgen; die zijn ook een middel voor hen om nader [tot God] te komen. God zal hen in Zijn barmhartigheid laten binnengaan. God is vergevend en barmhartig"
        },
        {
            "chapter": 9,
            "verse": 100,
            "text": "De allereersten van de uitgewekenen en van de meehelpers en zij die hen nagevolgd zijn in goed doen, God is met hen ingenomen en zij zijn met Hem ingenomen en Hij heeft voor hen tuinen klaargemaakt waar de rivieren onderdoor stromen, daarin zullen zij voor immer en altijd blijven. Dat is de geweldige triomf"
        },
        {
            "chapter": 9,
            "verse": 101,
            "text": "En onder de bedoeïenen uit jullie omgeving zijn er huichelaars en onder de mensen van Medina zijn er voor wie huichelarij gewoon geworden is. Jullie kennen hen niet maar Wij kennen hen. Wij zullen hen tweemaal bestraffen en dan zullen zij tot een geweldige bestraffing teruggebracht worden"
        },
        {
            "chapter": 9,
            "verse": 102,
            "text": "En anderen die hun zonden bekennen, zij vermengen een deugdelijke daad met een andere die slecht is; misschien dat God zich genadig tot hen wendt. God is vergevend en barmhartig"
        },
        {
            "chapter": 9,
            "verse": 103,
            "text": "Neem van hun bezittingen een aalmoes waarmee jij hen zult reinigen en louteren en bid de salaat voor hen; jouw gebeden zijn een geruststelling voor hen en God is horend en wetend"
        },
        {
            "chapter": 9,
            "verse": 104,
            "text": "Weten zij dan niet dat God het is die het berouw van Zijn dienaren aanvaardt en de aalmoezen aanneemt en dat God de genadegever, de barmhartige is"
        },
        {
            "chapter": 9,
            "verse": 105,
            "text": "En zeg: \"Doet maar, God zal wel zien wat jullie doen en Zijn gezant en de gelovigen ook.\" En jullie zullen tot de kenner van het verborgene en het waarneembare worden teruggebracht. Hij zal jullie dan meedelen wat jullie aan het doen waren"
        },
        {
            "chapter": 9,
            "verse": 106,
            "text": "En anderen met betrekking tot wie wordt afgewacht tot Gods beschikking. Of Hij bestraft hen, of Hij wendt zich genadig tot hen. God is wetend en wijs"
        },
        {
            "chapter": 9,
            "verse": 107,
            "text": "Zij die zich om tegen te werken en uit ongeloof een moskee maakten, om scheuring tussen de gelovigen te veroorzaken en als steunpunt voor hen die al eerder tegen God en Zijn gezant streden, zij zweren: \"Wij wensten alleen maar het beste.\" Maar God getuigt dat zij leugenaars zijn"
        },
        {
            "chapter": 9,
            "verse": 108,
            "text": "Stel je daarin nooit op. Een moskee die vanaf de eerste dag op godvrezendheid gegrondvest is heeft er meer recht op dat jij je erin opstelt; daarin zijn er mannen die het lief is zich te reinigen. En God bemint hen die zich reinigen"
        },
        {
            "chapter": 9,
            "verse": 109,
            "text": "Is dan iemand die zijn gebouw grondvest op vrees van God en welbehagen er beter aan toe of iemand die zijn gebouw grondvest op de rand van een afbrokkelende oever en er dan mee neerstort in het vuur van de hel? God wijst de mensen die onrecht plegen de goede richting niet"
        },
        {
            "chapter": 9,
            "verse": 110,
            "text": "Hun gebouw dat zij bouwden zal een oorzaak van twijfel in hun harten blijven tenzij hun harten breken. God is wetend en wijs"
        },
        {
            "chapter": 9,
            "verse": 111,
            "text": "God heeft van de gelovigen hun eigen persoon en hun bezittingen gekocht zodat de tuin voor hen is -- zij strijden op Gods weg, waarbij zij doden en worden gedood. Het is een toezegging waartoe Hij in waarheid verplicht is in de Taura, de Indjiel en de Koran. En wie komt zijn verbond getrouwer na dan God? Verblijdt jullie dus over de koop die jullie gesloten hebben. Dat is de geweldige triomf"
        },
        {
            "chapter": 9,
            "verse": 112,
            "text": "De berouwhebbenden, de dienenden, de lovenden, de vastenden, de buigenden, de zich eerbiedig neerbuigenden, de gebieders van het behoorlijke, de verbieders van het verwerpelijke en zij die zich aan Gods bepalingen houden? en verkondig het goede nieuws aan de gelovigen"
        },
        {
            "chapter": 9,
            "verse": 113,
            "text": "Het past de profeet en de gelovigen niet vergeving te vragen voor de veelgodendienaars ook al zijn zij verwanten, nadat het voor hen duidelijk geworden is dat zij de bewoners van het hellevuur zullen zijn"
        },
        {
            "chapter": 9,
            "verse": 114,
            "text": "Dat Ibrahiem voor zijn vader vergeving vroeg was alleen maar op grond van een toezegging die hij hem gedaan had, maar toen het hem duidelijk werd dat hij een vijand van God was brak hij met hem. Ibrahiem was vol meegevoel en zachtmoedig"
        },
        {
            "chapter": 9,
            "verse": 115,
            "text": "God is niet zo dat Hij mensen tot dwaling brengt nadat Hij hen op het goede pad gebracht heeft, zolang Hij hun niet heeft duidelijk gemaakt waarvoor zij zich moeten hoeden. God is alwetend"
        },
        {
            "chapter": 9,
            "verse": 116,
            "text": "God heeft de heerschappij over de hemelen en de aarde. Hij geeft leven en laat sterven. Jullie hebben buiten God geen beschermer en geen helper"
        },
        {
            "chapter": 9,
            "verse": 117,
            "text": "God heeft zich genadig gewend tot de profeet, de uitgewekenen en de meehelpers die hem gevolgd zijn in het uur van de tegenspoed, nadat de harten van een groep van hen bijna naar het verkeerde neigden. Toen wendde Hij zich genadig tot hen -- Hij is vol mededogen voor hen en barmhartig"
        },
        {
            "chapter": 9,
            "verse": 118,
            "text": "en ook tot de drie die achtergelaten waren totdat zij het op de aarde benauwd kregen ondanks haar ruimte en zij echt persoonlijk benauwd werden en meenden dat er geen toevluchtsoord veilig voor God was dan bij Hem. Toen wendde Hij zich genadig tot hen zodat zij berouw zouden tonen. God is de genadegever, de barmhartige"
        },
        {
            "chapter": 9,
            "verse": 119,
            "text": "Jullie die geloven! Vreest God en weest met de oprechten"
        },
        {
            "chapter": 9,
            "verse": 120,
            "text": "Het past de mensen van Medina en de bedoeïenen uit hun omgeving niet dat zij achterblijven bij de gezant van God of dat zij zichzelf meer ontzien dan hij. Dat is omdat zij door geen dorst, noch vermoeidheid, noch honger op Gods weg worden overvallen. Zij doen ook geen inval die de ongelovigen woedend maakt, noch maken zij een vijand iets afhandig zonder dat voor hen daarmee een deugdelijke daad opgeschreven wordt. God zal het loon van hen die goed doen niet verloren laten gaan"
        },
        {
            "chapter": 9,
            "verse": 121,
            "text": "En zij geven geen kleine bijdrage en geen grote en zij doorkruisen geen vallei zonder dat het opgeschreven wordt opdat God hen zal belonen voor het beste dat zij deden"
        },
        {
            "chapter": 9,
            "verse": 122,
            "text": "Het past de gelovigen niet allen tezamen uit te rukken. Van ieder onderdeel van hen zou een groep moeten uitrukken om begrip van de godsdienst te krijgen en om hun mensen te waarschuwen wanneer zij naar hen terugkeren; misschien zullen zij op hun hoede zijn"
        },
        {
            "chapter": 9,
            "verse": 123,
            "text": "Jullie die geloven! Strijdt tegen de ongelovigen die dicht bij jullie zijn en laat hen strengheid bij jullie vinden. Weet dat God met de godvrezenden is"
        },
        {
            "chapter": 9,
            "verse": 124,
            "text": "En wanneer een soera neergezonden wordt dan zijn er onder hen die zeggen: \"Wie van jullie is hierdoor in zijn geloof gesterkt?\" En zij die geloven worden er inderdaad in hun geloof door gesterkt terwijl zij zich verheugen"
        },
        {
            "chapter": 9,
            "verse": 125,
            "text": "En zij die in hun harten een ziekte hebben, zij worden erdoor tot een nog grotere gruwel dan zij al zijn en zij sterven als ongelovigen"
        },
        {
            "chapter": 9,
            "verse": 126,
            "text": "Zien zij dan niet dat zij in ieder jaar een of twee maal in verzoeking gebracht worden? Dan tonen zij geen berouw en laten zich niet vermanen"
        },
        {
            "chapter": 9,
            "verse": 127,
            "text": "En wanneer een soera neergezonden wordt dan kijken zij naar elkaar: \"Is er iemand die jullie ziet?\" En dan wenden zij zich af. God wendt hun harten af omdat zij mensen zijn die geen begrip hebben"
        },
        {
            "chapter": 9,
            "verse": 128,
            "text": "Tot jullie is een gezant uit jullie eigen midden gekomen. Iemand die het zwaar valt als jullie het moeilijk hebben, die met jullie begaan is, en jegens de gelovigen vol mededogen en barmhartig"
        },
        {
            "chapter": 9,
            "verse": 129,
            "text": "Maar als zij zich afkeren zeg dan: \"God is mij goed genoeg. Er is geen god dan Hij. Op Hem stel ik mijn vertrouwen en Hij is de Heer van de geweldige troon"
        }
    ]
}