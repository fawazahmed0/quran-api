{
    "chapter": [
        {
            "chapter": 16,
            "verse": 1,
            "text": "Gods beschikking is gekomen, probeert dat dus niet te verhaasten. Hij zij geprezen, verheven als Hij is boven wat zij aan Hem als metgezellen toevoegen"
        },
        {
            "chapter": 16,
            "verse": 2,
            "text": "Hij zendt door Zijn beschikking de engelen met de geest neer tot wie van Zijn dienaren Hij wil: \"Waarschuwt dat er geen god is dan Ik, vreest Mij dus"
        },
        {
            "chapter": 16,
            "verse": 3,
            "text": "Hij heeft de hemelen en de aarde in waarheid geschapen. Hij is verheven boven wat zij aan Hem als metgezellen toevoegen"
        },
        {
            "chapter": 16,
            "verse": 4,
            "text": "Hij heeft de mens uit een druppel geschapen en toch is hij dan een duidelijke tegenstander"
        },
        {
            "chapter": 16,
            "verse": 5,
            "text": "Ook het vee heeft Hij geschapen. Jullie hebben daarmee warmte en allerlei nuttigs en jullie eten ervan"
        },
        {
            "chapter": 16,
            "verse": 6,
            "text": "Daarmee is er voor jullie ook schoonheid wanneer jullie ze 's avonds huiswaarts voeren en wanneer jullie ze 's morgens naar de weiden brengen"
        },
        {
            "chapter": 16,
            "verse": 7,
            "text": "En het draagt jullie lasten naar een land dat jullie slechts met grote inspanning hadden kunnen bereiken. Jullie Heer is werkelijk vol mededogen en barmhartig"
        },
        {
            "chapter": 16,
            "verse": 8,
            "text": "En paarden, muildieren en ezels opdat jullie ze kunnen berijden en voor het mooi. En Hij schept wat jullie niet weten"
        },
        {
            "chapter": 16,
            "verse": 9,
            "text": "Het is Gods taak de goede weg aan te geven; sommige gaan namelijk de verkeerde kant op. En als Hij gewild had, dan had Hij jullie allen tezamen op het goede pad gebracht"
        },
        {
            "chapter": 16,
            "verse": 10,
            "text": "Hij is het die uit de hemel water laat neerdalen. Daardoor hebben jullie te drinken en daardoor is er geboomte waarin jullie kunnen laten weiden"
        },
        {
            "chapter": 16,
            "verse": 11,
            "text": "Hij laat voor jullie daarmee landbouwgewassen groeien en olijfbomen, palmen, wijnstokken en allerlei vruchten. Daarin is zeker een teken voor mensen die nadenken"
        },
        {
            "chapter": 16,
            "verse": 12,
            "text": "En Hij heeft voor jullie de dag en de nacht, de zon en de maan dienstbaar gemaakt en de sterren zijn onderworpen aan Zijn zeggenschap. Daarin zijn zeker tekenen voor mensen die verstandig zijn"
        },
        {
            "chapter": 16,
            "verse": 13,
            "text": "En ook in wat Hij op de aarde voor jullie in verschillende soorten geschapen heeft. Daarin is zeker een teken voor mensen die zich laten vermanen"
        },
        {
            "chapter": 16,
            "verse": 14,
            "text": "En Hij is het die voor jullie de zee dienstbaar heeft gemaakt om er vers vlees uit te eten en er sieraden uit te halen om je mee te tooien. En jullie zien de schepen haar doorklieven en [dat is] opdat jullie naar een gunst van Hem streven. En misschien zullen jullie dank betuigen"
        },
        {
            "chapter": 16,
            "verse": 15,
            "text": "En Hij heeft op de aarde stevige bergen aangebracht dat zij jullie niet aan het wankelen zou brengen en rivieren en wegen -- opdat jullie je misschien de goede richting zullen laten wijzen"
        },
        {
            "chapter": 16,
            "verse": 16,
            "text": "en wegmarkeringen. En met de sterren laten zij zich de goede richting wijzen"
        },
        {
            "chapter": 16,
            "verse": 17,
            "text": "Is Hij die schept dan zoals iemand die niet schept? Zullen jullie je dan niet laten vermanen"
        },
        {
            "chapter": 16,
            "verse": 18,
            "text": "En als jullie Gods genade willen tellen dan kunnen jullie het niet opsommen. God is werkelijk vergevend en barmhartig"
        },
        {
            "chapter": 16,
            "verse": 19,
            "text": "En God weet wat jullie in het geheim en wat jullie openlijk doen"
        },
        {
            "chapter": 16,
            "verse": 20,
            "text": "En zij die door hen in plaats van God aangeroepen worden scheppen niets, maar zij worden zelf geschapen"
        },
        {
            "chapter": 16,
            "verse": 21,
            "text": "Dood zijn zij en niet levend en zij beseffen niet wanneer zij worden opgewekt"
        },
        {
            "chapter": 16,
            "verse": 22,
            "text": "Jullie god is één god. En zij die niet in het hiernamaals geloven, hun harten ontkennen het in hun hoogmoed"
        },
        {
            "chapter": 16,
            "verse": 23,
            "text": "Het staat vast dat God weet wat zij in het geheim en wat zij openlijk doen. Hij bemint de hoogmoedigen niet"
        },
        {
            "chapter": 16,
            "verse": 24,
            "text": "En wanneer tot hen gezegd wordt: \"Wat is het dat jullie Heer heeft neergezonden?\" dan zeggen zij: \"Fabels van hen die er eertijds waren"
        },
        {
            "chapter": 16,
            "verse": 25,
            "text": "Dat zij op de opstandingsdag hun volle lasten mogen dragen en ook nog iets van de lasten van hen die zij zonder kennis tot dwaling brengen. Is het niet slecht waarmee zij worden belast"
        },
        {
            "chapter": 16,
            "verse": 26,
            "text": "Zij die er voor hun tijd waren beraamden al plannen, maar God greep hun bouwwerk bij de fundamenten en het dak viel van bovenaf op hen en de bestraffing kwam tot hen vanwaar zij het niet beseften"
        },
        {
            "chapter": 16,
            "verse": 27,
            "text": "En dan, op de opstandingsdag zal Hij hen te schande maken en zeggen: \"Waar zijn Mijn [zogenaamd goddelijke] metgezellen om wie jullie zo tegengewerkt hebben?\" Zij aan wie de kennis gegeven is zeggen: \"De schande en het kwaad komen vandaag over de ongelovigen"
        },
        {
            "chapter": 16,
            "verse": 28,
            "text": "die door de engelen worden weggenomen, terwijl zij zichzelf onrecht hebben aangedaan en die dan vrede aanbieden: 'Wij deden geen kwaad.?\" \"Integendeel, God weet wat jullie aan het doen waren"
        },
        {
            "chapter": 16,
            "verse": 29,
            "text": "Gaat de poorten van de hel binnen om er altijd in te blijven.\" Dat is pas echt een slechte verblijfplaats voor de hoogmoedigen"
        },
        {
            "chapter": 16,
            "verse": 30,
            "text": "Ook tot hen die godvrezend zijn wordt gezegd: \"Wat is het dat jullie Heer heeft neergezonden?\" Dan zeggen zij: \"Iets goeds.\" Voor hen die in dit tegenwoordige leven goed doen is er iets goeds, maar de woning van het hiernamaals is beter. Dat is pas een goede woning voor de godvrezenden"
        },
        {
            "chapter": 16,
            "verse": 31,
            "text": "De tuinen van 'Adn zullen zij binnengaan waar de rivieren onderdoor stromen. Zij hebben daarin wat zij willen. Zo beloont God de godvrezenden"
        },
        {
            "chapter": 16,
            "verse": 32,
            "text": "die door de engelen als goede mensen worden weggenomen. Zij zeggen: \"Vrede zij met jullie, gaat de tuin binnen voor wat jullie gedaan hebben"
        },
        {
            "chapter": 16,
            "verse": 33,
            "text": "Kunnen zij dan iets anders verwachten dan dat de engelen tot hen komen of dat de beschikking van hun Heer komt? Zo handelden ook zij die er voor hun tijd waren. God deed hun geen onrecht aan, maar zij deden zichzelf onrecht aan"
        },
        {
            "chapter": 16,
            "verse": 34,
            "text": "De slechte daden die ze deden hebben hen dus getroffen en zij werden ingesloten door dat waarmee zij de spot dreven"
        },
        {
            "chapter": 16,
            "verse": 35,
            "text": "En de aanhangers van het veelgodendom zeggen: \"Als God gewild had hadden wij niets in plaats van Hem gediend, wij noch onze vaderen en ook zouden wij buiten Hem om niets verboden hebben.\" Zo handelden ook zij die er voor hun tijd waren. Hebben de gezanten dan een andere plicht dan de duidelijke verkondiging"
        },
        {
            "chapter": 16,
            "verse": 36,
            "text": "En Wij hebben toch in elke gemeenschap een gezant laten opstaan: \"Dient God en vermijdt de Taghoet.\" Een gedeelte van hen heeft God op het goede pad geleid en voor een gedeelte is de dwaling waar geworden. Reist dus op de aarde rond en kijkt hoe het einde was van de loochenaars"
        },
        {
            "chapter": 16,
            "verse": 37,
            "text": "Al zou jij hen nog zo graag op het goede pad willen brengen, God brengt hen, die Hij tot dwaling brengt, niet op het goede pad. En zij hebben ook geen helpers"
        },
        {
            "chapter": 16,
            "verse": 38,
            "text": "En zij zweren dure eden bij God: \"God zal wie sterft niet opwekken!\" Integendeel, het is een toezegging waartoe Hij in waarheid verplicht is -- maar de meeste mensen weten het niet"
        },
        {
            "chapter": 16,
            "verse": 39,
            "text": "opdat Hij aan hen dat waarover zij het oneens zijn duidelijk maakt en opdat zij die ongelovig zijn weten dat zij leugenaars waren"
        },
        {
            "chapter": 16,
            "verse": 40,
            "text": "Wat Wij tot iets zeggen wanneer Wij het wensen is dat Wij zeggen: \"Wees!\" en het is"
        },
        {
            "chapter": 16,
            "verse": 41,
            "text": "Zij die om God zijn uitgeweken, nadat hun onrecht was aangedaan, zullen Wij in het tegenwoordige leven zeker een goed onderdak geven, maar het loon van het hiernamaals is groter, als zij dat maar wisten"
        },
        {
            "chapter": 16,
            "verse": 42,
            "text": "zij die geduldig volharden en op hun Heer hun vertrouwen stellen"
        },
        {
            "chapter": 16,
            "verse": 43,
            "text": "En Wij hebben voor jouw tijd slechts mannen uitgezonden aan wie Wij een openbaring gegeven hadden -- vraagt de mensen van de vermaning maar, als jullie het niet weten"
        },
        {
            "chapter": 16,
            "verse": 44,
            "text": "met de duidelijke bewijzen en de Zoeboer. En Wij hebben tot jou de vermaning neergezonden opdat jij de mensen duidelijk maakt wat naar hen is neergezonden en misschien dat zij dan nadenken"
        },
        {
            "chapter": 16,
            "verse": 45,
            "text": "Wanen zij die de slechte daden beramen zich er veilig voor dat God hen met de aarde laat wegzinken of dat de bestraffing tot hen komt vanwaar zij het niet beseffen"
        },
        {
            "chapter": 16,
            "verse": 46,
            "text": "Of dat Hij hen grijpt terwijl zij rondtrekken zonder dat zij er iets aan kunnen doen"
        },
        {
            "chapter": 16,
            "verse": 47,
            "text": "Of dat Hij hen niet zal grijpen terwijl zij zich bang maken? Jullie Heer is vol mededogen en barmhartig"
        },
        {
            "chapter": 16,
            "verse": 48,
            "text": "Hebben zij dan niet gezien naar dingen die God geschapen heeft, die 's avonds hun schaduw naar rechts en naar links werpen terwijl zij zich eerbiedig in onderdanigheid voor God neerbuigen"
        },
        {
            "chapter": 16,
            "verse": 49,
            "text": "Voor God buigt zich eerbiedig neer wat er in de hemelen en wat er op de aarde is, dieren en ook de engelen. En zij zijn niet hoogmoedig"
        },
        {
            "chapter": 16,
            "verse": 50,
            "text": "Zij vrezen hun Heer boven hen en zij doen wat hun bevolen wordt"
        },
        {
            "chapter": 16,
            "verse": 51,
            "text": "En God heeft gezegd: \"Neemt geen twee goden. Hij is slechts één god. Voor Mij moeten jullie dus beducht zijn"
        },
        {
            "chapter": 16,
            "verse": 52,
            "text": "En van Hem is wat er in de hemelen is en wat er op de aarde is en Hem behoort de godsdienst voortdurend toe. Zullen jullie dan iemand anders dan God vrezen"
        },
        {
            "chapter": 16,
            "verse": 53,
            "text": "En welke weldaad jullie ook toevalt, het komt van God. Wanneer jullie dan tegenspoed treft schreeuwen jullie tot Hem om hulp"
        },
        {
            "chapter": 16,
            "verse": 54,
            "text": "Maar wanneer Hij dan de tegenspoed voor jullie opheft dan voegt een groep van jullie metgezellen aan hun Heer toe"
        },
        {
            "chapter": 16,
            "verse": 55,
            "text": "om in hun ongeloof ondankbaar te zijn voor wat Wij hun gegeven hebben. Geniet maar; jullie zullen het weten"
        },
        {
            "chapter": 16,
            "verse": 56,
            "text": "En zij bestemmen voor wat zij niet kennen een aandeel van wat Wij hun voor hun levensonderhoud gegeven hebben. Bij God, jullie zullen ter verantwoording geroepen worden over wat jullie aan het verzinnen waren"
        },
        {
            "chapter": 16,
            "verse": 57,
            "text": "En zij kennen aan God dochters toe! Geprezen zij Hij! En zij zelf hebben wat zij begeren"
        },
        {
            "chapter": 16,
            "verse": 58,
            "text": "En wanneer een van hen het goede nieuws van een meisje krijgt, betrekt zijn gezicht en hij is vol ingehouden woede"
        },
        {
            "chapter": 16,
            "verse": 59,
            "text": "Hij verbergt zich voor de mensen wegens het slechte nieuws dat hij gekregen heeft. Zal hij het ondanks de schande behouden of zal hij het in de grond verstoppen? Is het niet slecht wat zij van oordeel zijn"
        },
        {
            "chapter": 16,
            "verse": 60,
            "text": "Zij die niet in het hiernamaals geloven hebben het slechte voorbeeld, maar God komt het hoogste voorbeeld toe en Hij is de machtige, de wijze"
        },
        {
            "chapter": 16,
            "verse": 61,
            "text": "En als God de mensen het onrecht dat zij plegen zou aanrekenen, dan zou Hij op de [aarde] geen dier overlaten. Maar Hij geeft hun uitstel tot een vastgestelde termijn. En wanneer hun termijn dan komt, zullen zij geen uur te laat ontboden worden noch te vroeg"
        },
        {
            "chapter": 16,
            "verse": 62,
            "text": "Zij kennen aan God toe wat hun tegenstaat en hun tongen uiten de leugen dat er voor hen het mooiste is weggelegd. Het staat vast dat het vuur voor hen bestemd is en dat zij voortgedreven worden"
        },
        {
            "chapter": 16,
            "verse": 63,
            "text": "Bij God, Wij hebben tot gemeenschappen voor jouw tijd gezanten gezonden, maar de satan maakte voor hen hun daden aantrekkelijk. Hij is dus vandaag hun beschermer en voor hen is er een pijnlijke bestraffing"
        },
        {
            "chapter": 16,
            "verse": 64,
            "text": "En Wij hebben het boek slechts tot jou neergezonden opdat jij aan hen dat duidelijk maakt waarover zij het oneens waren en als een leidraad en barmhartigheid voor mensen die geloven"
        },
        {
            "chapter": 16,
            "verse": 65,
            "text": "God laat uit de hemel water neerdalen om daarmee de aarde te doen herleven nadat zij dood was. Daarin is werkelijk een teken voor mensen die horen"
        },
        {
            "chapter": 16,
            "verse": 66,
            "text": "In het vee is er voor jullie ook een les: van wat er in hun buiken tussen mest en bloed is, geven Wij jullie zuivere melk te drinken die de drinkers goed bekomt"
        },
        {
            "chapter": 16,
            "verse": 67,
            "text": "En van de vruchten van de palmen en de wijnstokken: jullie nemen ervan een bedwelmende drank en goede voeding. Daarin is zeker een teken voor mensen die verstandig zijn"
        },
        {
            "chapter": 16,
            "verse": 68,
            "text": "En jouw Heer heeft de bijen ingegeven: \"Betrek behuizingen in de bergen, in de bomen en in wat zij [als dakconstructies] optrekken"
        },
        {
            "chapter": 16,
            "verse": 69,
            "text": "Eet dan van alle vruchten en ga met gemak langs de wegen van jouw Heer.\" Uit hun buiken komt een drank van verschillende kleuren waarin genezing voor de mensen is. Daarin is zeker een teken voor mensen die nadenken"
        },
        {
            "chapter": 16,
            "verse": 70,
            "text": "En God heeft jullie geschapen, daarna neemt Hij jullie weg. En er zijn er onder jullie die teruggebracht worden tot de meest vernederende leeftijd zodat zij na kennis gehad te hebben niets meer weten. God is wetend en vrijmachtig"
        },
        {
            "chapter": 16,
            "verse": 71,
            "text": "En God heeft sommigen van jullie boven anderen met levensbehoeften bevoorrecht, maar zij die bevoorrecht zijn geven hun levensbehoeften niet door aan slaven waarover zij beschikken zodat zij daarin dan gelijk zijn. Verwerpen zij dan Gods genade"
        },
        {
            "chapter": 16,
            "verse": 72,
            "text": "En God heeft voor jullie uit jullie eigen midden echtgenotes gemaakt en Hij heeft aan jullie uit jullie echtgenotes zonen en kleinzonen gegeven. En Hij heeft met goede dingen in jullie levensonderhoud voorzien. Geloven zij dan in de onzin terwijl zij aan Gods genade geen geloof hechten"
        },
        {
            "chapter": 16,
            "verse": 73,
            "text": "En zij dienen in plaats van God iets wat geen macht heeft om hen met iets uit de hemel en de aarde van levensbehoeften te voorzien. En zij zijn ook nergens toe in staat"
        },
        {
            "chapter": 16,
            "verse": 74,
            "text": "Maakt dus geen vergelijkingen met God. God weet en jullie weten niet"
        },
        {
            "chapter": 16,
            "verse": 75,
            "text": "God geeft een voorbeeld van een slaaf over wie beschikt wordt, die nergens macht over heeft en iemand in wiens levensbehoeften Wij van Onze kant goed voorzien en die er dan ook in het geheim en openbaar bijdragen van geeft, zijn die dan gelijk? Lof zij God! Integendeel, maar de meesten van hen weten het niet"
        },
        {
            "chapter": 16,
            "verse": 76,
            "text": "Ook geeft God een voorbeeld van twee mannen. Een van beiden is stom en heeft nergens macht over en hij is een last voor zijn beschermheer, waar hij hem ook heen stuurt, hij komt met niets goeds. Is die dan gelijk aan iemand die gebiedt rechtvaardig te handelen en die op een juiste weg is"
        },
        {
            "chapter": 16,
            "verse": 77,
            "text": "En van God is het verborgene van de hemelen en de aarde. En de beschikking van het uur is slechts een oogwenk of het is nog korter. God is almachtig"
        },
        {
            "chapter": 16,
            "verse": 78,
            "text": "En God heeft jullie terwijl jullie niets wisten uit de buiken van jullie moeders voortgebracht. Ook heeft Hij aan jullie gehoor, gezichtsvermogen en harten gegeven; misschien zullen jullie dank betuigen"
        },
        {
            "chapter": 16,
            "verse": 79,
            "text": "Hebben zij niet gezien naar de vogels die in de lucht van de hemel voortgedreven worden. Alleen God houdt ze vast. Daarin zijn zeker tekenen voor mensen die geloven"
        },
        {
            "chapter": 16,
            "verse": 80,
            "text": "En God heeft voor jullie van jullie huizen een plaats om te rusten gemaakt en Hij heeft voor jullie van de huiden van het vee huizen gemaakt die jullie licht om te dragen vinden op de dag dat jullie je verplaatsen en op de dag dat jullie je vestigen, en van hun wol, hun vacht en hun haar huisraad en tijdelijk vruchtgebruik"
        },
        {
            "chapter": 16,
            "verse": 81,
            "text": "En God heeft voor jullie uit wat Hij geschapen heeft schaduwen gemaakt, Hij heeft voor jullie in de bergen onderkomens gemaakt en Hij heeft voor jullie kledingstukken gemaakt die jullie tegen de hitte beschermen en kledingstukken die jullie tegen jullie gewelddadigheid beschermen. Zo bewijst Hij zijn genade aan jullie volledig; misschien zullen jullie je [aan God] overgeven"
        },
        {
            "chapter": 16,
            "verse": 82,
            "text": "Maar als zij zich afkeren, dan heb jij slechts de plicht van de verkondiging"
        },
        {
            "chapter": 16,
            "verse": 83,
            "text": "Zij kennen Gods genade en dan ontkennen zij die; de meesten van hen zijn immers ongelovigen"
        },
        {
            "chapter": 16,
            "verse": 84,
            "text": "En op de dag dat Wij van iedere gemeenschap een getuige laten opstaan. Dan zal aan hen die ongelovig zijn geen gehoor gegeven worden en zij zullen geen kans meer krijgen om het goed te maken"
        },
        {
            "chapter": 16,
            "verse": 85,
            "text": "En wanneer zij die onrecht plegen de bestraffing zien, dan krijgen zij geen strafverlichting en ook geen uitstel"
        },
        {
            "chapter": 16,
            "verse": 86,
            "text": "En wanneer de aanhangers van het veelgodendom hun [zogenaamd goddelijke] metgezellen zien, dan zeggen zij: \"Onze Heer dit zijn nu onze [zogenaamd goddelijke] metgezellen die wij in plaats van U aangeroepen hebben.\" Maar zij zullen tot hen terugzeggen: \"Jullie zijn leugenaars"
        },
        {
            "chapter": 16,
            "verse": 87,
            "text": "En zij zullen op die dag God vrede aanbieden en wat ze verzonnen hebben zijn zij kwijtgeraakt"
        },
        {
            "chapter": 16,
            "verse": 88,
            "text": "Zij die ongelovig zijn en die Gods weg versperren, hun zullen Wij boven op de bestraffing nog strafverzwaring geven omdat zij verderf zaaiden"
        },
        {
            "chapter": 16,
            "verse": 89,
            "text": "En op de dag dat Wij in iedere gemeenschap uit hun eigen midden een getuige tegen hen laten opstaan. En jou laten Wij als getuige komen tegen dezen hier. En tot jou hebben Wij het boek neergezonden als een verduidelijking van alles en als leidraad en barmhartigheid en goed nieuws voor hen die zich [aan God] overgeven"
        },
        {
            "chapter": 16,
            "verse": 90,
            "text": "God gebiedt rechtvaardig te handelen, goed te doen en aan de verwanten giften te geven en Hij verbiedt wat gruwelijk, verwerpelijk en gewelddadig is. Hij spoort jullie aan; misschien laten jullie je vermanen"
        },
        {
            "chapter": 16,
            "verse": 91,
            "text": "Komt Gods verbintenis na wanneer jullie een verbintenis aangaan en verbreekt de eden niet na de bekrachtiging ervan, want jullie hebben toch God tot borg tegen jullie gemaakt. God weet wat jullie doen"
        },
        {
            "chapter": 16,
            "verse": 92,
            "text": "En weest niet als zij die haar garen na het stevig gesponnen te hebben weer opsplitst door jullie eden voor onderlinge arglistigheid te gebruiken omdat de ene gemeenschap talrijker is dan de andere gemeenschap. God stelt jullie daarmee slechts op de proef en op de opstandingsdag zal Hij jullie duidelijk maken waarover jullie het oneens waren"
        },
        {
            "chapter": 16,
            "verse": 93,
            "text": "En als God het gewild had dan zou Hij jullie tot één gemeenschap gemaakt hebben, maar Hij brengt tot dwaling wie Hij wil en Hij brengt op het goede pad wie Hij wil en jullie zullen ter verantwoording geroepen worden over wat jullie aan het doen waren"
        },
        {
            "chapter": 16,
            "verse": 94,
            "text": "En gebruik jullie eden niet voor onderlinge arglistigheid, want dan glijdt een voet na stevig gestaan te hebben uit en proeven jullie het kwade omdat jullie Gods weg versperden en is er voor jullie een pijnlijke bestraffing"
        },
        {
            "chapter": 16,
            "verse": 95,
            "text": "Verkwanselt Gods verbintenis niet; wat God heeft is beter voor jullie, als jullie dat maar wisten"
        },
        {
            "chapter": 16,
            "verse": 96,
            "text": "Wat jullie hebben vergaat, maar wat God heeft blijft. En Wij zullen hen die geduldig volharden met hun loon belonen voor het beste dat zij deden"
        },
        {
            "chapter": 16,
            "verse": 97,
            "text": "Wie -- hetzij man of vrouw -- deugdelijk handelt als gelovige, die zullen Wij een goed leven laten leiden en Wij zullen hen met hun loon belonen voor het beste dat zij deden"
        },
        {
            "chapter": 16,
            "verse": 98,
            "text": "En wanneer jij de Koran voorleest, vraag God dan om bescherming tegen de vervloekte satan"
        },
        {
            "chapter": 16,
            "verse": 99,
            "text": "Hij heeft geen gezag over hen die geloven en die op hun Heer hun vertrouwen stellen"
        },
        {
            "chapter": 16,
            "verse": 100,
            "text": "Gezag heeft hij over hen die hem als beschermheer nemen en die Hem metgezellen toeschrijven"
        },
        {
            "chapter": 16,
            "verse": 101,
            "text": "En wanneer Wij een teken vervangen [door het] in de plaats van een ander teken [te geven] -- God weet het best wat Hij neerzendt -- dan zeggen zij: \"Jij verzint maar wat.\" Integendeel, maar de meesten van hen weten het niet"
        },
        {
            "chapter": 16,
            "verse": 102,
            "text": "Zeg: \"De heilige geest zond het van jouw Heer vandaan met de waarheid neer om hen die geloven te sterken en als leidraad en goed nieuws voor hen die zich [aan God] overgeven"
        },
        {
            "chapter": 16,
            "verse": 103,
            "text": "Wij weten wel dat zij zeggen: \"Het is slechts een mens die hem onderwijst.\" De taal van hem op wie zij abusievelijk doelen is vreemd, maar dit is duidelijke Arabische taal"
        },
        {
            "chapter": 16,
            "verse": 104,
            "text": "Zij die niet in Gods tekenen geloven zal God niet op het goede pad brengen. En voor hen is er een pijnlijke bestraffing"
        },
        {
            "chapter": 16,
            "verse": 105,
            "text": "Slechts leugen verzinnen zij die niet in Gods tekenen geloven; dat zijn de leugenaars"
        },
        {
            "chapter": 16,
            "verse": 106,
            "text": "Wie na geloofd te hebben aan God geen geloof meer hecht -- en dan niet wie gedwongen is, terwijl zijn hart in het geloof rust gevonden heeft, maar zij die hun hart voor het ongeloof openstellen -- op hen rust Gods toorn en voor hen is er een geweldige bestraffing"
        },
        {
            "chapter": 16,
            "verse": 107,
            "text": "Dat komt omdat zij het tegenwoordige leven meer liefhebben dan het hiernamaals en omdat God de ongelovige mensen niet op het goede pad brengt"
        },
        {
            "chapter": 16,
            "verse": 108,
            "text": "Zij zijn het van wie God de harten en het gehoor en de ogen verzegeld heeft. Zij zijn het die onoplettend zijn"
        },
        {
            "chapter": 16,
            "verse": 109,
            "text": "Het staat vast dat zij in het hiernamaals de verliezers zijn"
        },
        {
            "chapter": 16,
            "verse": 110,
            "text": "Voorts is jouw Heer voor hen die zijn uitgeweken nadat zij in verzoeking gebracht zijn en die zich dan te weer hebben gesteld en geduldig hebben volhard -- voor hen is jouw Heer tenslotte toch vergevend en barmhartig"
        },
        {
            "chapter": 16,
            "verse": 111,
            "text": "Op de dag dat elke ziel komt om voor zichzelf op te komen en aan elke ziel vergoed wordt wat zij gedaan heeft. En hun zal geen onrecht worden aangedaan"
        },
        {
            "chapter": 16,
            "verse": 112,
            "text": "God heeft een voorbeeld gegeven met een stad die in veiligheid en gerustheid verkeerde. Haar levensonderhoud kwam van elke kant tot haar in overvloed, maar zij was ongelovig aan Gods gunsten. En God liet hen het kleed van honger en vrees voelen voor wat zij aan het doen waren"
        },
        {
            "chapter": 16,
            "verse": 113,
            "text": "En er kwam tot hen een gezant uit hun midden, maar zij betichtten hem van leugens. Dus greep de bestraffing hen terwijl zij onrecht pleegden"
        },
        {
            "chapter": 16,
            "verse": 114,
            "text": "Eet dan van wat God jullie als levensonderhoud gegeven heeft als iets wat toegestaan en goed is en betuigt dank voor Gods genade, als Hij het is die jullie dienen"
        },
        {
            "chapter": 16,
            "verse": 115,
            "text": "Hij heeft voor jullie slechts verboden wat vanzelf is doodgegaan, bloed, varkensvlees en vlees van iets waarover iets anders dan God is aangeroepen, maar wie ertoe gedwongen wordt, niet uit begeerte of om te overtreden, God is vergevend en barmhartig"
        },
        {
            "chapter": 16,
            "verse": 116,
            "text": "En zegt niet van iets waarover jullie tongen bedrog uiten: \"Dit is toegestaan en dit is verboden\" om over God bedrog te verzinnen. Zij die over God bedrog verzinnen, hun zal het niet welgaan"
        },
        {
            "chapter": 16,
            "verse": 117,
            "text": "En kort genot. En voor hen is er een pijnlijke bestraffing"
        },
        {
            "chapter": 16,
            "verse": 118,
            "text": "Aan hen die het jodendom aanhangen hebben Wij verboden wat Wij jou al eerder verteld hebben. Wij hebben hun geen onrecht aangedaan, maar zij hebben zichzelf onrecht aangedaan"
        },
        {
            "chapter": 16,
            "verse": 119,
            "text": "Voorts is jouw Heer voor hen die het verkeerde uit onwetendheid doen en dan daarna berouw tonen en het weer goedmaken, jouw Heer is daarna zeker vergevend en barmhartig"
        },
        {
            "chapter": 16,
            "verse": 120,
            "text": "Ibrahiem was een voorbeeld, onderdanig aan God, iemand die het zuivere geloof aanhing en hij behoorde niet tot de veelgodendienaars"
        },
        {
            "chapter": 16,
            "verse": 121,
            "text": "hij was dankbaar voor Zijn weldaden: Hij heeft hem verkozen en naar een juiste weg gebracht"
        },
        {
            "chapter": 16,
            "verse": 122,
            "text": "Wij hebben hem in het tegenwoordige leven gegeven wat goed is en in het hiernamaals hoort hij bij de rechtschapenen"
        },
        {
            "chapter": 16,
            "verse": 123,
            "text": "Toen openbaarden Wij aan jou: \"Volg het geloof van Ibrahiem die het zuivere geloof aanhing; hij behoorde niet bij de veelgodendienaars"
        },
        {
            "chapter": 16,
            "verse": 124,
            "text": "De sabbat is opgelegd aan hen die het erover oneens waren. En jullie Heer zal op de opstandingsdag tussen hen oordelen over dat waarover zij het oneens waren"
        },
        {
            "chapter": 16,
            "verse": 125,
            "text": "Roep op tot de weg van jouw Heer met wijsheid en goede aansporing en twist met hen op de beste manier. Jouw Heer kent wie van Zijn weg afdwaalt het best en Hij kent hen die het goede pad volgen het best"
        },
        {
            "chapter": 16,
            "verse": 126,
            "text": "En als jullie bestraffen, bestraft dan evenals jullie zijn bestraft. Maar als jullie geduldig volharden, dan is dat beter voor hen die geduldig volharden"
        },
        {
            "chapter": 16,
            "verse": 127,
            "text": "Volhard geduldig. Jouw geduld komt slechts met Gods hulp. En wees niet bedroefd over hen en wees niet benauwd over wat zij aan listen beramen"
        },
        {
            "chapter": 16,
            "verse": 128,
            "text": "God is met hen die godvrezend zijn en hen die goed doen"
        }
    ]
}