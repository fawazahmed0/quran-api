{
    "chapter": [
        {
            "chapter": 36,
            "verse": 1,
            "text": "యా సీన్"
        },
        {
            "chapter": 36,
            "verse": 2,
            "text": "వివేకంతో నిండి ఉన్న ఖుర్ఆన్ సాక్షిగా"
        },
        {
            "chapter": 36,
            "verse": 3,
            "text": "(ఓ ముహమ్మద్!) నిశ్చయంగా, నీవు సందేశహరులలో ఒకడవు"
        },
        {
            "chapter": 36,
            "verse": 4,
            "text": "(నీవు) ఋజుమార్గంపై ఉన్నావు"
        },
        {
            "chapter": 36,
            "verse": 5,
            "text": "ఇది (ఈ ఖుర్ఆన్) సర్వశక్తిమంతుడు, అపార కరుణా ప్రదాత ద్వారానే అవతరింపజేయబడింది"
        },
        {
            "chapter": 36,
            "verse": 6,
            "text": "ఏ జాతి వారి తండ్రి తాతలైతే హెచ్చరిక చేయబడక, నిర్లక్ష్యులై ఉన్నారో, వారిని హెచ్చరించటానికి"
        },
        {
            "chapter": 36,
            "verse": 7,
            "text": "వాస్తవానికి వారిలో అనేకులను గురించి మా వాక్కు నిజం కానున్నది, కావున వారు విశ్వసించరు"
        },
        {
            "chapter": 36,
            "verse": 8,
            "text": "నిశ్చయంగా, మేము వారి మెడలలో పట్టాలు వేశాము. అవి వారి గడ్డాల వరకు వున్నాయి. కావున వారి తలలు నిక్కి వున్నాయి"
        },
        {
            "chapter": 36,
            "verse": 9,
            "text": "మరియు మేము వారి ముందు ఒక అడ్డు (తెరను) మరియు వారి వెనుక ఒక అడ్డు (తెర)ను నిలబెట్టాము. మరియు మేము వారిని కప్పి వేశాము అందువల్ల వారు ఏమీ చూడలేరు"
        },
        {
            "chapter": 36,
            "verse": 10,
            "text": "మరియు నీవు వారిని హెచ్చరించినా, హెచ్చరించక పోయినా, వారికి సమానమే, వారు విశ్వసించరు"
        },
        {
            "chapter": 36,
            "verse": 11,
            "text": "నిశ్చయంగా, ఎవడైతే హితబోధను అనుసరిస్తూ, అగోచరుడైన కరుణామయునికి భయపడతాడో! అతనిని మాత్రమే నీవు హెచ్చరించగలవు. అతనికి క్షమాభిక్ష మరియు మంచి ప్రతిఫలం (స్వర్గం) లభిస్తుందనే శుభవార్తను అందజేయి"
        },
        {
            "chapter": 36,
            "verse": 12,
            "text": "నిశ్చయంగా, మేము మృతులను సజీవులుగా చేస్తాము. మరియు మేము వారు చేసి పంపిన మరియు తమ వెనుక విడిచిన చిహ్నాలను కూడా వ్రాసి పెడుతున్నాము. మరియు ప్రతి విషయాన్ని మేము స్పష్టమైన గ్రంథంలో వ్రాసిపెడుతున్నాము"
        },
        {
            "chapter": 36,
            "verse": 13,
            "text": "వారికి సందేశహరులను పంపిన ఆ నగరవాసుల గాథను వినిపించు"
        },
        {
            "chapter": 36,
            "verse": 14,
            "text": "మేము వారి వద్దకు ఇద్దరిని పంపగా వారు ఆ ఇద్దరినీ అబద్ధీకులని తిరస్కరించారు. అప్పుడు మేము వారిని మూడవ వానితో బలపరిచాము. అప్పుడు వారు, వారితో: \"నిశ్చయంగా, మేము (మీ వద్దకు పంపబడిన) సందేశహరులం\" అని అన్నారు"
        },
        {
            "chapter": 36,
            "verse": 15,
            "text": "(దానికి ఆ నగరవాసులు) ఇలా అన్నారు: \"మీరు కేవలం మా వంటి మానవులే మరియు అనంత కరుణామయుడు మీపై ఏదీ (సందేశాన్నీ) అవతరింపజేయలేదు. మీరు కేవలం అబద్ధాలాడుతున్నారు"
        },
        {
            "chapter": 36,
            "verse": 16,
            "text": "(ఆ ప్రవక్తలు) అన్నారు: \"మా ప్రభువుకు తెలుసు, నిశ్చయంగా మేము మీ వద్దకు పంపబడిన సందేశహరులము"
        },
        {
            "chapter": 36,
            "verse": 17,
            "text": "మా బాధ్యత కేవలం మీకు స్పష్టంగా సందేశాన్ని అందజేయటమే"
        },
        {
            "chapter": 36,
            "verse": 18,
            "text": "(ఆ నగరవాసులు) అన్నారు; \"నిశ్చయంగా, మేము మిమ్మల్ని ఒక దుశ్శకునంగా పరిగణిస్తున్నాము. మీరు దీనిని మానుకోకపోతే మేము మిమ్మల్ని రాళ్ళతో కొట్టి చంపేస్తాము. మరియు మా నుండి మీకు బాధాకరమైన శిక్ష పడుతుంది"
        },
        {
            "chapter": 36,
            "verse": 19,
            "text": "(ఆ ప్రవక్తలు) అన్నారు: \"మీ అపశకునం మీ వెంటనే ఉంది. మీకు చేసే హితబోధను (మీరు అపశకునంగా పరిగణిస్తున్నారా)? అది కాదు, అసలు మీరు మితిమీరి పోయిన ప్రజలు"
        },
        {
            "chapter": 36,
            "verse": 20,
            "text": "ఆ నగరపు దూర ప్రాంతం నుండి ఒక వ్యక్తి పరిగెత్తుకుంటూ వచ్చి ఇలా అన్నాడు: \"ఓ నా జాతి ప్రజలారా! ఈ సందశహరులను అనుసరించండి"
        },
        {
            "chapter": 36,
            "verse": 21,
            "text": "మీ నుండి ఎలాంటి ప్రతిఫలాన్నీ కోరని వారిని (ఈ సందేశహరులను) అనుసరించండి! వారు సన్మార్గంలో ఉన్నారు"
        },
        {
            "chapter": 36,
            "verse": 22,
            "text": "మరియు నన్ను సృష్టించిన ఆయనను నేనెందుకు ఆరాధించకూడదూ? మరియు మీరంతా ఆయన వైపునకే మరలింప బడతారు"
        },
        {
            "chapter": 36,
            "verse": 23,
            "text": "ఏమీ? ఆయనను వదలి నేను ఇతరులను ఆరాధ్య దైవాలుగా చేసుకోవాలా? ఒకవేళ ఆ కరుణామయుడు నాకు హాని చేయదలచుకుంటే, వారి సిఫారసు నాకు ఏ మాత్రం ఉపయోగ పడదు మరియు వారు నన్ను కాపాడనూలేరు"
        },
        {
            "chapter": 36,
            "verse": 24,
            "text": "అలా చేస్తే నిశ్చయంగా, నేను స్పష్టమైన మార్గభ్రష్టత్వంలో పడి పోయిన వాడిని అవుతాను"
        },
        {
            "chapter": 36,
            "verse": 25,
            "text": "నిశ్చయంగా, నేను మీ ప్రభువును విశ్వసిస్తున్నాను, కావున మీరు నా మాట వినండి"
        },
        {
            "chapter": 36,
            "verse": 26,
            "text": "(అతనిని వారు చంపిన తరువాత అతనితో) ఇలా అనబడింది: \"నీవు స్వర్గంలో ప్రవేశించు.\" అతడు ఇలా అన్నాడు: \"అయ్యో! నా జాతి వారికి ఈ విషయం తెలిస్తే ఎంత బాగుండేది"
        },
        {
            "chapter": 36,
            "verse": 27,
            "text": "నా ప్రభువు నన్ను క్షమించాడు మరియు నన్ను గౌరవనీయులలోకి ప్రవేశింపజేశాడు!\" అనేది"
        },
        {
            "chapter": 36,
            "verse": 28,
            "text": "మరియు ఆ తరువాత అతని జాతి వారి మీదకు, మేము ఆకాశం నుండి ఏ సైన్యాన్నీ పంపలేదు. అసలు మాకు సైన్యాన్ని పంపే అవసరమే ఉండదు"
        },
        {
            "chapter": 36,
            "verse": 29,
            "text": "అది కేవలం ఒక పెద్ద ధ్వని మాత్రమే! అంతే! వారంతా (ఒకేసారి) అంతం చేయబడ్డారు"
        },
        {
            "chapter": 36,
            "verse": 30,
            "text": "ఆ దాసుల గతి ఎంత శోచనీయమయినది! వారి వద్దకు ఏ సందేశహరుడు వచ్చినా, వారు అతనిని ఎగతాళి చేయకుండా ఉండలేదు"
        },
        {
            "chapter": 36,
            "verse": 31,
            "text": "ఏమీ? వారు చూడలేదా (వారికి తెలియదా)? వారికి ముందు మేము ఎన్నో తరాలను నాశనం చేశామని? నిశ్చయంగా, వారు (వారి పూర్వీకులు) ఎన్నటికీ వారి వద్దకు తిరిగి రాలేదు"
        },
        {
            "chapter": 36,
            "verse": 32,
            "text": "కాని వారందరినీ కలిపి ఒకేసారి, మా ముందు హాజరు పరచడం జరుగుతుంది"
        },
        {
            "chapter": 36,
            "verse": 33,
            "text": "మరియు వారి కొరకు సూచనగా జీవం లేని ఈ భూమియే ఉంది. మేము దీనికి ప్రాణం పోసి, దీని నుండి ధాన్యం తీస్తాము, దాన్ని వారు తింటారు"
        },
        {
            "chapter": 36,
            "verse": 34,
            "text": "మేము దీనిలో ఖర్జూరపు మరియు ద్రాక్ష వనాలను పెంచాము మరియు వాటిలో ఊటలను ప్రవహింపజేశాము"
        },
        {
            "chapter": 36,
            "verse": 35,
            "text": "వారు దీని ఫలాలను తినటానికి; మరియు ఇదంతా వారి చేతులు చేసింది కాదు. అయినా వారు కృతజ్ఞతలు తెలుపరా"
        },
        {
            "chapter": 36,
            "verse": 36,
            "text": "భూమి నుండి ఉత్పత్తి అయ్యే అన్ని వస్తువులలో, జీవులలో మరియు స్వయాన వారిలో (మానవులలో) ఇంకా వారికి తెలియని వాటిలోనూ (ఆడ-మగ) జతలను సృష్టించిన ఆయన (అల్లాహ్) లోపాలకు అతీతుడు"
        },
        {
            "chapter": 36,
            "verse": 37,
            "text": "మరియు వారి కొరకు మా సూచనలలో రాత్రి ఒకటి; మేము దానిపై నుండి పగటిని (వెలుగును) తొలగించి నప్పుడు, వారిని చీకటి ఆవరించుకుంటుంది"
        },
        {
            "chapter": 36,
            "verse": 38,
            "text": "మరియు సూర్యుడు తన నిర్ణీత పరిధిలో, నిర్ణీత కాలంలో పయనిస్తూ ఉంటాడు. ఇది ఆ సర్వశక్తిమంతుని, సర్వజ్ఞుని నియమావళి"
        },
        {
            "chapter": 36,
            "verse": 39,
            "text": "మరియు చంద్రుని కొరకు మేము దశలను నియమించాము, చివరకు అతడు ఎండిన ఖర్జురపు మట్ట వలే అయిపోతాడు"
        },
        {
            "chapter": 36,
            "verse": 40,
            "text": "చంద్రుణ్ణి అందుకోవటం సూర్యుడి తరం కాదు. మరియు రాత్రి పగటిని అధిగమించ జాలదు. మరియు అవన్నీ తమ తమ కక్ష్యలలో సంచరిస్తూ ఉంటాయి"
        },
        {
            "chapter": 36,
            "verse": 41,
            "text": "వారికి మరొక సూచన ఏమిటంటే, నిశ్చయంగా, మేము వారి సంతతిని (నూహ్ యొక్క) నిండు నావ లోనికి ఎక్కించాము"
        },
        {
            "chapter": 36,
            "verse": 42,
            "text": "మరియు మేము వారు ఎక్కి ప్రయాణం చేయటానికి, ఇటువంటి వాటిని ఎన్నో సృష్టించాము"
        },
        {
            "chapter": 36,
            "verse": 43,
            "text": "మరియు మేము కోరినట్లయితే, వారిని ముంచి వేసే వారము; అప్పుడు వారి కేకలు వినేవాడెవడూ ఉండడు మరియు వారు రక్షింపబడనూ లేరు"
        },
        {
            "chapter": 36,
            "verse": 44,
            "text": "మేము కరుణిస్తే తప్ప - మరియు మేము కొంత కాలం వరకు వారికి వ్యవధినిస్తే తప్ప"
        },
        {
            "chapter": 36,
            "verse": 45,
            "text": "మరియు వారితో: \"మీరు, మీ ముందున్న దానికీ (ఇహలోక శిక్షకూ) మరియు మీ వెనుక రానున్న దానికీ (పరలోక శిక్షకూ) భీతిపరులై ఉండండి, బహుశా మీరు కరుణింప బడవచ్చు!\" అని అన్నప్పుడు, (వారు లక్ష్యం చేయటం లేదు)"
        },
        {
            "chapter": 36,
            "verse": 46,
            "text": "మరియు వారి ప్రభువు సూచనలలో నుండి, వారి వద్దకు ఏ సూచన వచ్చినా, వారు దాని నుండి ముఖం త్రిప్పుకోకుండా ఉండలేదు"
        },
        {
            "chapter": 36,
            "verse": 47,
            "text": "మరియు వారితో: \"అల్లాహ్ మీకు ప్రసాదించిన జీవనోపాధి నుండి ఖర్చు చేయండి.\" అని అన్నప్పుడు, సత్యతిరస్కారులు విశ్వాసులతో అంటారు: \"ఏమీ? అల్లాహ్ కోరితే, తానే తినిపించగల వారికి, మేము తినిపించాలా? మీరు స్పష్టమైన మార్గభ్రష్టత్వంలో పడి ఉన్నారు"
        },
        {
            "chapter": 36,
            "verse": 48,
            "text": "వారు ఇంకా ఇలా అంటారు: \"మీరు సత్యవంతులే అయితే, ఆ వాగ్దానం (పునరుత్థానం) ఎప్పుడు పూర్తి కానున్నది"
        },
        {
            "chapter": 36,
            "verse": 49,
            "text": "వారు నిరీక్షిస్తున్నది కేవలం ఒక పెద్ద ధ్వని కొరకే. మరియు వారు వాదులాడుకుంటూ ఉండగానే, అది వారిని చిక్కించుకుంటుంది"
        },
        {
            "chapter": 36,
            "verse": 50,
            "text": "వారు ఏ విధమైన వీలునామా కూడా వ్రాయలేరు మరియు తమ కుటుంబం వారి వద్దకు కూడా తిరిగి పోలేరు"
        },
        {
            "chapter": 36,
            "verse": 51,
            "text": "మరియు (మరొకసారి) బాకా ఊదబడి నప్పుడు, వారంతా గోరీల నుండి (లేచి) తమ ప్రభువు వైపునకు వేగంగా పరిగెత్తుకుంటూ వస్తారు"
        },
        {
            "chapter": 36,
            "verse": 52,
            "text": "వారంటారు: \"అయ్యో! మా దౌర్భాగ్యం! మమ్మల్ని మా పడకల నుండి లేపి ఎవరు నిలబెట్టారు?\" (వారితో అనబడుతుంది): \"ఇదే ఆ కరుణామయుడు చేసిన వాగ్దానం. మరియు అతని సందేశహరులు సత్యమే పలికారు"
        },
        {
            "chapter": 36,
            "verse": 53,
            "text": "అది కేవలం ఒక పెద్ద ధ్వని మాత్రమే అయి ఉంటుంది! వెంటనే వారంతా మా ముందు హాజరు చేయబడతారు"
        },
        {
            "chapter": 36,
            "verse": 54,
            "text": "ఆ రోజు ఎవ్వరికీ ఎలాంటి అన్యాయం జరుగదు. మరియు మీ కర్మలకు తగినది తప్ప, మరే ప్రతిఫలమివ్వబడదు"
        },
        {
            "chapter": 36,
            "verse": 55,
            "text": "నిశ్చయంగా, ఆ రోజు స్వర్గవాసులు సుఖసంతోషాలలో నిమగ్నులై ఉంటారు"
        },
        {
            "chapter": 36,
            "verse": 56,
            "text": "వారు మరియు వారి సహవాసులు (అజ్వాజ్), చల్లని నీడలలో, ఆనుడు ఆసనాల మీద హాయిగా కూర్చొని ఉంటారు"
        },
        {
            "chapter": 36,
            "verse": 57,
            "text": "అందులో వారికి ఫలాలు మరియు వారు కోరే వన్నీ ఉంటాయి"
        },
        {
            "chapter": 36,
            "verse": 58,
            "text": "మీకు శాంతి కలుగుగాక (సలాం)!\" అనే పలుకులు అపార కరుణా ప్రదాత అయిన ప్రభువు తరఫు నుండి వస్తాయి"
        },
        {
            "chapter": 36,
            "verse": 59,
            "text": "ఇంకా (ఇలా అనబడుతుంది): \"ఓ అపరాధులారా! ఈనాడు మీరు వేరయి పొండి"
        },
        {
            "chapter": 36,
            "verse": 60,
            "text": "ఓ ఆదమ్ సంతతివారలారా: 'షైతానును ఆరాధించకండి' అని నేను మిమ్మల్ని ఆదేశించలేదా? నిశ్చయంగా, అతడు మీకు బహిరంగ శత్రువు"
        },
        {
            "chapter": 36,
            "verse": 61,
            "text": "మరియు మీరు నన్నే ఆరాధించండి. ఇదే ఋమార్గమనీ"
        },
        {
            "chapter": 36,
            "verse": 62,
            "text": "మరియు వాస్తవానికి వాడు (షైతాన్) మీలో పెద్ద సమూహాన్ని దారి తప్పించాడు. ఏమీ? మీకు తెలివి లేక పోయిందా"
        },
        {
            "chapter": 36,
            "verse": 63,
            "text": "మీకు వాగ్దానం చేయబడిన ఆ నరకం ఇదే"
        },
        {
            "chapter": 36,
            "verse": 64,
            "text": "మీరు సత్యాన్ని తిరస్కరిస్తూ ఉన్నందుకు, ఈ రోజు దీనిలో ప్రవేశించండి (కాలండి)"
        },
        {
            "chapter": 36,
            "verse": 65,
            "text": "ఆ రోజు మేము వారి నోళ్ళ మీద ముద్ర వేస్తాము. మరియు వారేమి అర్జించారో వారి చేతులు మాతో చెబుతాయి మరియు వారి కాళ్ళు మా ముందు సాక్ష్యమిస్తాయి"
        },
        {
            "chapter": 36,
            "verse": 66,
            "text": "మరియు మేము కోరినట్లయితే, వారి దృష్టిని నిర్మూలించే వారము, అప్పుడు వారు దారి కొరకు పెనుగులాడే వారు, కాని వారు ఎలా చూడగలిగే వారు"
        },
        {
            "chapter": 36,
            "verse": 67,
            "text": "మరియు మేము కోరినట్లయితే, వారిని వారి స్థానంలోనే రూపాన్ని మార్చి ఉంచే వారం, అప్పుడు వారు ముందుకూ పోలేరు మరియు వెనుకకూ మరలలేరు"
        },
        {
            "chapter": 36,
            "verse": 68,
            "text": "మరియు మేము ఎవరికి దీర్ఘాయువు నొసంగుతామో, అతని శారీరక రూపాన్ని మార్చుతాము. ఏమీ? వారు ఇది కూడా గ్రహించలేరా"
        },
        {
            "chapter": 36,
            "verse": 69,
            "text": "మరియు మేము అతనికి (ముహమ్మద్ కు) కవిత్వం నేర్పలేదు. మరియు అది అతనికి శోభించదు కూడా! ఇది కేవలం ఒక హితోపదేశం మరియు స్పష్టమైన పఠన గ్రంథం (ఖుర్ఆన్) మాత్రమే"
        },
        {
            "chapter": 36,
            "verse": 70,
            "text": "బ్రతికి వున్న ప్రతివానికి హెచ్చరిక చేయటానికి మరియు సత్యతిరస్కారుల ఎడల మా ఆదేశాన్ని నిరూపించటానికి"
        },
        {
            "chapter": 36,
            "verse": 71,
            "text": "ఏమీ, వారికి తెలియదా? నిశ్చయంగా, మేము వారికి వారి కొరకు మా చేతులతో పశువులను సృష్టించి, తరువాత వాటిపై వారికి యాజమాన్యం ఇచ్చామని"
        },
        {
            "chapter": 36,
            "verse": 72,
            "text": "మరియు వాటిని, వారికి స్వాధీనపరిచాము. కావున వాటిలో కొన్నిటిపై వారు స్వారీ చేస్తారు, మరికొన్నిటిని (వాటి మాంసాన్ని) వారు తింటారు"
        },
        {
            "chapter": 36,
            "verse": 73,
            "text": "మరియు వాటిలో వారికి ఎన్నో ప్రయోజనాలు మరియు పానీయాలు (పాలు) ఉన్నాయి. అయినా, వారెందుకు కృతజ్ఞతలు చూపరు"
        },
        {
            "chapter": 36,
            "verse": 74,
            "text": "మరియు వారు అల్లాహ్ ను వదలి, ఇతరులను ఆరాధ్య దైవాలుగా చేసుకున్నారు. బహుశా వారి వలన తమకు సహాయం దొరకుతుందేమోననే ఆశతో"
        },
        {
            "chapter": 36,
            "verse": 75,
            "text": "వారు (ఆ దైవాలు), తమకెలాంటి సహాయ చేయలేరు. అయినా! వీరు (సత్యతిరస్కారులు) వారి (ఆ దైవాల) కొరకు సైన్యం మాదిరిగా సర్వసన్నద్ధులై ఉన్నారు"
        },
        {
            "chapter": 36,
            "verse": 76,
            "text": "కావున (ఓ ముహమ్మద్!) వారి మాటలు నిన్ను బాధింపనివ్వరాదు. వాస్తవానికి! మాకు, వారు దాచేవి మరియు వెలిబుచ్చేవీ అన్నీ బాగా తెలుసు"
        },
        {
            "chapter": 36,
            "verse": 77,
            "text": "ఏమీ? మానవుడు ఎరుగడా? నిశ్చయంగా, మేము అతనిని వీర్యబిందువుతో సృష్టించామని? అయినా! అతడు బహిరంగ ప్రత్యర్థిగా తయారయ్యాడు"
        },
        {
            "chapter": 36,
            "verse": 78,
            "text": "మరియు అతడు మాకు పోలికలు కల్పిస్తూ తన సృష్టినే మరలిపోయాడు. అతడు ఇలా అంటాడు: \"కృశించిపోయిన ఈ ఎముకలను తిరిగి ఎవడు బ్రతికించగలడు"
        },
        {
            "chapter": 36,
            "verse": 79,
            "text": "ఇలా అను: \"మొదట వాటిని పుట్టించిన ఆయనే, మళ్ళీ వాటిని బ్రతికిస్తాడు. మరియు ఆయనకు, ప్రతి దానిని సృష్టించే జ్ఞానముంది"
        },
        {
            "chapter": 36,
            "verse": 80,
            "text": "ఆయనే పచ్చని చెట్టు నుండి మీ కొరకు అగ్నిని పుట్టించేవాడు, తరువాత మీరు దాని నుండి మంటను వెలిగించుకుంటారు"
        },
        {
            "chapter": 36,
            "verse": 81,
            "text": "ఏమీ? ఆకాశాలనూ మరియు భూమినీ సృష్టించగలవాడు, వాటి లాంటి వాటిని మరల సృష్టించలేడా? ఎందుకు చేయలేడు! ఆయనే సర్వసృష్టికర్త, సర్వజ్ఞుడు"
        },
        {
            "chapter": 36,
            "verse": 82,
            "text": "నిశ్చయంగా, ఆయన విధానమేమిటంటే! ఆయన ఏదైనా చేయదలచు కున్నప్పుడు దానితో: \"అయిపో!\" అని అంటాడు, అంతే! అది అయిపోతుంది"
        },
        {
            "chapter": 36,
            "verse": 83,
            "text": "ఎందుకంటే! సర్వలోపాలకు అతీతుడైన ఆయన (అల్లాహ్) చేతిలో ప్రతిదానికి సంబంధించిన సర్వాధికారాలు ఉన్నాయి మరియు మీరంతా ఆయన వైపునకే మరలింపబడతారు"
        }
    ]
}