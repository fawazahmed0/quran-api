{
    "chapter": [
        {
            "chapter": 50,
            "verse": 1,
            "text": "काफ, र ठूलो गरिमामय यस कुरआनको कसम ।"
        },
        {
            "chapter": 50,
            "verse": 2,
            "text": "बरु यी मानिसहरूले आश्चार्य प्रकट गरे कि उनीहरूमध्येबाटै एउटा सचेत गर्नेवाला उनीहरूको पासमा आयो, तब काफिरहरूले भन्न थाले कि यो कुरा त अनौठो हो ।"
        },
        {
            "chapter": 50,
            "verse": 3,
            "text": "के जब हामी मरेर माटो भइहाल्छौं तब फेरि जीवित हुने कुरो ? यो त बुझ्ने कुरा होइन ।"
        },
        {
            "chapter": 50,
            "verse": 4,
            "text": "उनीहरूबाट (शरीरलाई) धरतीले जेजति कम गर्दै जान्छ, हामीलाई थाहा छ र हाम्रो पासमा सुरक्षित राख्ने किताब छ ।"
        },
        {
            "chapter": 50,
            "verse": 5,
            "text": "बरु जब उनीहरूको पासमा सत्यधर्म आइपुग्यो तब उनीहरूले उसलाई झूठा भने तसर्थ यिनीहरू एउटा जटिल कुरामा परिरहेका छन् ।"
        },
        {
            "chapter": 50,
            "verse": 6,
            "text": "के उनीहरूले आफूमाथि आकाशतिर हेरेनन् ? कि हामीले त्यसलाई कसरी बनाएका छौं र कसरी सुसज्जित गरेका छौं र त्यसमा कहीँ पनि चिरा (प्वाल) छैन"
        },
        {
            "chapter": 50,
            "verse": 7,
            "text": "र धरतीलाई हामीले बिछाइदिएका छौं र त्यसमा हामीले पहाडहरू स्थापित गर्यौं र त्यसमा हामीले किसिम–किसिमका राम्रा कुराहरू उमारेका छौं ।"
        },
        {
            "chapter": 50,
            "verse": 8,
            "text": "ताकि प्रवृत्त हुनेवाला भक्तहरूको लागि मार्गदर्शन र उपदेशको माध्यम बनोस् ।"
        },
        {
            "chapter": 50,
            "verse": 9,
            "text": "र हामीले आकाशबाट बरकतवाला पानीको वृष्टि गरायौं र त्यसबाट बाग–बगैचाहरू उमार्यौं र खेतीको अन्न उमार्यौं ।"
        },
        {
            "chapter": 50,
            "verse": 10,
            "text": "र अग्ला–अग्ला खजूरका रुखहरू, जसका (फलका) झुप्पाहरू पत्रमाथि पत्र परेका हुन्छन् ।"
        },
        {
            "chapter": 50,
            "verse": 11,
            "text": "भक्तहरूको जीविकाको लागि, र हामीले पानीबाट बाँझो भूमिलाई जीवित पार्यौं, यसै प्रकार (चिहानबाट) निष्कासन हुनेछ ।"
        },
        {
            "chapter": 50,
            "verse": 12,
            "text": "यसभन्दा पहिला ‘‘नूहको’’ कौम र ‘‘रस्स स्थानका बसिन्दाहरू’’ र ‘‘समूदले’’ झूठा भननिसकेका छन् ।"
        },
        {
            "chapter": 50,
            "verse": 13,
            "text": "र आद र फिरऔन र लूतका भाइबन्धुले पनि ।"
        },
        {
            "chapter": 50,
            "verse": 14,
            "text": "र ‘‘ऐकावालाहरूले’’ र तुब्बाको समूहले पनि सबैले मिथ्यारोपण गरी रसूलहरूलाई झूठा भनेका थिए । त्यसकारण यिनीमाथि मेरो सजायको वाचा सत्य भइहाल्यो ।"
        },
        {
            "chapter": 50,
            "verse": 15,
            "text": "के हामी पहिलो पटक सृष्टि गरेबाट थाकिसकेका छौं ? (होइन,) बरु यिनीहरू पुनः सृष्टि हुनेबारे सन्देहमा छन् ।"
        },
        {
            "chapter": 50,
            "verse": 16,
            "text": "र हामीले नै मानिसलाई सृष्टि गरेका हौं र जुन विचारहरू उसको मनमा आउँछन्, हामीले तिनलाई जान्दछौं । र हामी उसको रक्तबाहिनी नलीभन्दा पनि नजिक छौं ।"
        },
        {
            "chapter": 50,
            "verse": 17,
            "text": "जब दुई लिनेवाला (फरिश्ता) लिइरहेका हुन्छन्, एउटा दाँया र अर्को देब्रेतर्फ बसेको हुन्छ ।"
        },
        {
            "chapter": 50,
            "verse": 18,
            "text": "मानिसले कुनै कुरा भन्दैन तर उसको पासमा एउटा निरीक्षक तयार रहन्छ ।"
        },
        {
            "chapter": 50,
            "verse": 19,
            "text": "र मृत्युको बेहोशीले सत्य कुरा ल्यायो । यही कुरा हो जसबाट तिमी पन्छिराखेका थियौ ।"
        },
        {
            "chapter": 50,
            "verse": 20,
            "text": "र सूर (नरसिन्घा) फूँकिनेछ । सजायको वाचाको दिन यही हो ।"
        },
        {
            "chapter": 50,
            "verse": 21,
            "text": "र हरेक व्यक्ति यस दिशामा यसरी आउनेछ, कि उसको साथमा एउटा ल्याउनेवाला हुनेछ र एउटा गवाही दिनेवाला ।"
        },
        {
            "chapter": 50,
            "verse": 22,
            "text": "निःसन्देह तिमी यस कुरातिरबाट उदासीन थियौ । तर हामीले तिम्रो अगाडिबाट परदा हटाइदियौं त आज तिम्रो दृष्टि बडो तीब्र छ ।"
        },
        {
            "chapter": 50,
            "verse": 23,
            "text": "र उसको साथी (फरिश्ता) ले भन्नेछ यो हो (कर्मपत्र) जुन मसँग थियो ।"
        },
        {
            "chapter": 50,
            "verse": 24,
            "text": "प्रत्येक अटेरी काफिरलाई नर्कमा हालिदेऊ ।"
        },
        {
            "chapter": 50,
            "verse": 25,
            "text": "जो धर्मकामलाई रोक्नेवाला, सीमा उल्लंघन गर्नेवाला र शंकाको कुरा गर्नेवाला थियो ।"
        },
        {
            "chapter": 50,
            "verse": 26,
            "text": "जसले अल्लाहको साथमा अरुलाई पूज्य बनाएको थियो । तसर्थ उसलाई दुःखद यातनामा हालिदेऊ ।"
        },
        {
            "chapter": 50,
            "verse": 27,
            "text": "उसको साथी (शैतान) ले भन्नेछ कि, हाम्रो पालनकर्ता । मैले उसलाई मार्गविचलित गरेको थिएन, बरु यो आफै मार्गबाट टाढा भई भौतारिदै थियो ।"
        },
        {
            "chapter": 50,
            "verse": 28,
            "text": "अल्लाहको आदेश हुनेछ कि मेरो सामु, झगडाको कुरा नगर । हामीले तिम्रो पासमा पहिला नै यातनाको वाचा पठाइसकेका थियौं ।"
        },
        {
            "chapter": 50,
            "verse": 29,
            "text": "हामीकहाँ कुरा परिवर्तित हुदैन र हामीले आफ्ना भक्तहरूमाथि अलिकति पनि अत्याचार गर्दैनौं ।"
        },
        {
            "chapter": 50,
            "verse": 30,
            "text": "जुन दिन हामीले नर्कसित सोध्नेछौं कि के तिमी भरिहाल्यौ ? र त्यसले भन्नेछ कि केही अरु पनि छन्"
        },
        {
            "chapter": 50,
            "verse": 31,
            "text": "र जन्नत संयमीहरूको निकट गरिनेछ, त्यो टाढा रहनेछैन ।"
        },
        {
            "chapter": 50,
            "verse": 32,
            "text": "यो हो जसको तिमीलाई वचन दिइन्थ्यो हरेक प्रवृत्त हुनेवाला, र नियमबद्ध रहनेवालाहरूसित ।"
        },
        {
            "chapter": 50,
            "verse": 33,
            "text": "जसले अल्लाहसित अदृश्यमा डर मान्थे र जो प्रवृत्त हुनेवाला हृदय लिएर आयो ।"
        },
        {
            "chapter": 50,
            "verse": 34,
            "text": "तिमी यस स्वर्गमा कुशलताको साथ प्रवेश गर, यो सधैं रहने दिन हो ।"
        },
        {
            "chapter": 50,
            "verse": 35,
            "text": "त्यहाँ उनीहरूले जे चाहनेछन्, उनीहरूलाई प्राप्त हुनेछ । बरु हामीकहाँ अरु पनि धेरै कुरा छन् ।"
        },
        {
            "chapter": 50,
            "verse": 36,
            "text": "र हामीले उनीहरूभन्दा पहिला पनि कैयन् समुदायलाई नष्ट गरिसकेका छौं, जो उनीहरूभन्दा शक्तिमा धेरै बढी थिए, उनीहरू शहरमा घुम्दैरहे कि कतै भाग्ने ठाउँ छ"
        },
        {
            "chapter": 50,
            "verse": 37,
            "text": "यसमा प्रत्येक त्यस व्यक्तिको निम्ति शिक्षा छ जसको पासमा हृदय छ र उसको निम्ति जो हाजिर भई ध्यान लगाएर कानले सुन्दछ ।"
        },
        {
            "chapter": 50,
            "verse": 38,
            "text": "हामीले आकाशहरूलाई र धरतीलाई र जे जति तिनीहरूको बीचमा छ, ६ दिनमा सृष्टि गरिदियौं र हामीलाई कुनै थकाइले छुनसकेन ।"
        },
        {
            "chapter": 50,
            "verse": 39,
            "text": "यसर्थ जे जति यिनीहरू (कुफ्फार) भन्दछन् त्यसमा धैर्य धारण गर्नुस् र सूर्य उदयभन्दा अगाडि र त्यो अस्त हुनुभन्दा पहिला आफ्नो पालनकर्ताको प्रशंसाको साथ गुणगान गर्दैगर्नु ।"
        },
        {
            "chapter": 50,
            "verse": 40,
            "text": "र रातको कुनै बेला पनि उसको महिमागान गर्नु र नमाजपछि पनि ।"
        },
        {
            "chapter": 50,
            "verse": 41,
            "text": "र ध्यानपूर्वक सुनः जुन दिन पुकार्नेवालाले नजिकको ठाउँबाट पुकार्नेछ ।"
        },
        {
            "chapter": 50,
            "verse": 42,
            "text": "जुन दिन मानिसहरूले त्यो ठूलो चित्कार निश्चिततौरले सुनिहाल्नेछन् । त्यही (चिहानबाट) निस्किने दिन हुनेछ ।"
        },
        {
            "chapter": 50,
            "verse": 43,
            "text": "हामीले नै जीवित गर्दछौं र हामीले नै मार्दछौं र हाम्रै पासमा फर्केर आउनुछ ।"
        },
        {
            "chapter": 50,
            "verse": 44,
            "text": "जुन दिन जमिन (धरती) फाट्नेछ र उनीहरू झट्ट निस्किहाल्नेछन् । यो एकत्रित गर्नु हामीलाई बिल्कुल सरल छ ।"
        },
        {
            "chapter": 50,
            "verse": 45,
            "text": "यी मानिसहरूले जे जति भन्दछन्, हामीलाई राम्ररी थाहा छ र तपाई उनीहरूमाथि जबरजस्ती गर्नेवाला होइनौ । तसर्थ जो हाम्रो (सजायको) धम्कीबाट डर मान्छन्, कुरआनको माध्यमबाट उनीहरूलाई सम्झाउँदै गर्नुस् ।"
        }
    ]
}