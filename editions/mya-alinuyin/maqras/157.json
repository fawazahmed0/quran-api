{
    "maqras": [
        {
            "chapter": 28,
            "verse": 51,
            "text": "သို့ရာတွင် အကယ်၍ သူတို့သည် အသင်၏ပြောကြားချက်ကို သဘောမတူ တုံ့ပြန်ဖြေကြား နိုင်စွမ်း မရှိကြလျှင် သူတို့သည် သူတို့၏စိတ်အလိုဆန္ဒရမ္မက်များကိုသာ လိုက်နာလိုက်စားသူများသာလျှင် ဖြစ်ကြ ကြောင်း သိမှတ်ထားလော့။ စင်စစ်သော်ကား အလ္လာဟ်အရှင်မြတ်ထံတော်မှ တရားလမ်းညွှန် တစ်စုံတစ်ရာမျှ မရှိဘဲလျက် သူတို့၏စိတ်အလိုဆန္ဒရမ္မက်ကိုသာ လိုက်နာလိုက်စားသောသူထက် ပိုမို၍ လမ်း လွဲမှားသောသူဟူ၍ မည်သူရှိပါအံ့နည်း။ ဧကန်ပင်၊ အလ္လာဟ်အရှင်မြတ်သည် အရှင့်စည်းမျဉ်းတော်များကို ချိုးဖောက်ကျူးလွန်၍ မဟုတ်မတရား မမှန်မကန် ပြုမူကျင့်ကြံသောလူမျိုးတို့အား တရားလမ်း မှန်ကို ညွှန်ပြတော်မူသည် မဟုတ်ပေ။"
        },
        {
            "chapter": 28,
            "verse": 52,
            "text": "ထို့ပြင် ဧကန်မလွဲ၊ ငါအရှင်မြတ်သည် သူတို့အတွက် သူတို့က သတိရ တသ၍ ထုတ်ဖော်ဖွင့်ဟနိုင်ကြရန်အလို့ငှာ အရှင့်မုက္ခပါတ်တော်ကို (အာယသ်သက်သေလက္ခဏာတော်တစ်ခုပြီးတစ်ခု ကဏ္ဍတစ်ခုပြီး တစ်ခုကို အဆက်မပြတ်) ပို့ချပေးအပ်တော်မူ၏။"
        },
        {
            "chapter": 28,
            "verse": 53,
            "text": "ထို (ကုရ်အာန်ကျမ်းမြတ်) မတိုင်မီ ငါအရှင်မြတ်က ကျမ်းတော်ချမှတ်ပေးအပ်တော်မူခဲ့သော သူတို့မှာကား သူတို့သည် ယင်း (ကုရ်အာန်ကျမ်းမြတ်) နှင့်စပ်လျဉ်း၍ ယုံကြည်ကြသည်။"
        },
        {
            "chapter": 28,
            "verse": 54,
            "text": "ထို့ပြင် ယင်း (ကုရ်အာန်ကျမ်းမြတ်) ကို သူတို့ရှေ့ဝယ် ဖတ်ကြားသောအခါ သူတို့က ကျွန်တော်မျိုးတို့ သည် ယင်း နှင့်စပ်လျဉ်း၍ ယုံကြည်ကြပါပြီ။ ဧကန်ပင်၊ ယင်း (ကုရ်အာန်ကျမ်းမြတ်) သည် ကျွန်ုပ်တို့အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသောအရှင်မြတ်ထံတော်မှ (ထုတ်ပြန်ချမှတ်ပေးအပ်တော်မူသည့်) အမှန်တရားသစ္စာပင် ဖြစ်သည်။ ဧကန်စင်စစ်၊ ကျွန်ုပ်တို့သည် ယင်း (ကုရ်အာန်ကျမ်းမြတ်ကို ချမှတ်ပေးအပ်တော်မမူမီ) အလျင်ကပင် (ကျွန်ုပ်တို့၏ကိုယ်စိတ်နှလုံးတို့ကို အရှင်မြတ်ထံအပ်နှံ၍ အမိန့်တော်ကို နာခံလိုက်နာလျက် ငြိမ်းချမ်းရေးလိုလားသော) မွတ်စလင်များ ဖြစ်ခဲ့ကြပါသည်ဟု ပြောဆိုခဲ့ကြ၏။"
        },
        {
            "chapter": 28,
            "verse": 55,
            "text": "ထိုသူတို့သည် (ကျမ်းတော်မြတ်ကုရ်အာန်နှင့်တမန်တော်မြတ်၏လမ်းစဉ်အတိုင်း ဘဝဆောက်တည်ရာ တွင် ရင်ဆိုင်ကြုံတွေ့သမျှ ဒုက္ခအခက်အခဲအားလုံးအပေါ် ဇွဲ၊ လုံ့လ၊ ဝီရိယဖြင့်) ခန္တီသည်းခံကြံ့ခိုင်မှုရှိကြခြင်းကြောင့်လည်းကောင်း၊ မကောင်းမှုအကုသိုလ်များကို ကောင်းမှုကုသိုလ်များဖြင့် (တုံ့ပြန်) တွန်းလှန်ကြသော ကြောင့်လည်းကောင်း၊ သူတို့အား ငါအရှင်မြတ်က ချီးမြှင့်ပေးအပ်တော်မူခဲ့သော ဥစ္စာဓန၊ နည်းပညာ၊ အသိပညာ ဩဇာအာဏာ၊ အစရှိသော) ရိက္ခာအထောက်အပံ့များအနက်မှ (အရှင် မြတ်၏ကျေနပ်နှစ်မြို့မှုရရှိရန် အလို့ငှာ ဆင်းရဲချို့တဲ့သူတို့အား) စွန့်လှူပေးကမ်းကြသောကြောင့်လည်းကောင်း၊ သူတို့၏အကျိုးဆုလဒ်ကိုလည်း နှစ်ဆ ချီးမြှင့်ပေးအပ်တော်မူခြင်းခံကြရပေမည်။"
        },
        {
            "chapter": 28,
            "verse": 56,
            "text": "ထို့ပြင် သူတို့သည် (အသုံးမဝင် ရန်လိုမုန်းတီးသော တာဝန်မဲ့သော) အချည်းနှီးသည့် အပြောအဆို များကို ကြားကြလေသောအခါ ယင်းတို့မှ မျက်နှာလွှဲ ဆုတ်ခွာသွားကြသည့်ပြင် (ယင်းတို့၌ ပါဝင်ပတ်သက် နေသူတို့အား) “ကျွန်ုပ်တို့၏ ပြုမူကျင့်ကြံမှုများသည် ကျွန်ုပ်တို့အတွက် တာဝန်ရှိ၍ သင်တို့၏ပြုမူကျင့်ကြံမှု များမှာ သင်တို့တာဝန်ခံရန်အတွက် ဖြစ်သည်။ ငြိမ်းချမ်းသာယာမှုသည် သင်တို့အပေါ်၌ ရှိပါစေ။ ကျွန်ုပ်တို့သည် (ကျမ်းတော်၊ လမ်းညွှန်တော်နှင့်အမှန်တရားကို အလေးမထားသော) အသိပညာ ကင်းမဲ့သူတို့နှင့်ပူးပေါင်းရော နှောရန် မရှာကြံမကြိုးပမ်းကြပေ။” ဟု ပြောဆိုကြ၏။"
        },
        {
            "chapter": 28,
            "verse": 57,
            "text": "ဧကန်ပင်၊ အသင် (တမန်တော်) သည် အသင်လိုလားနှစ်သက်သောသူအား တရားလမ်းမှန် ညွှန်ပြနိုင် သည် မဟုတ်ပေ။ စင်စစ်မှာကား အလ္လာဟ်အရှင်မြတ်သာလျှင် အရှင့်ဆန္ဒတော်၏စည်းမျဉ်းတော်နှင့်အ ညီ အလိုရှိတော်မူသောသူအား တရားလမ်းမှန်ကို ညွှန်ပြတော်မူ၏။ ထို့ပြင် ထိုအရှင်မြတ်သည်သာလျှင် (တရား လမ်းမှန်ကို လိုလိုလားလား လက်ခံလိုစိတ်ရှိသောကြောင့်) တရားလမ်းမှန် ညွှန်ပြခြင်းခံကြမည့်သူဖြစ်ကြောင်းကို ကောင်းစွာ သိနေတော်မူသော အရှင်မြတ် ဖြစ်တော်မူ၏။"
        },
        {
            "chapter": 28,
            "verse": 58,
            "text": "ထို့ပြင် သူတို့က (တမန်တော်မြတ်အား) “အကယ်၍ ကျွန်ုပ်တို့သည် အသင်နှင့်အတူ တရားလမ်းမှန်ကို လိုက်နာကြလျှင် ကျွန်ုပ်တို့မှာ ကျွန်ုပ်တို့၏တိုင်းပြည်ဒေသမှ ဝိုင်းပယ်နှင်ထုတ်ခြင်းကို ခံကြရပေမည်။” ဟု ပြောဆိုခဲ့ကြ၏။ ငါအရှင်မြတ်သည် သူတို့အတွက် ငါအရှင်မြတ်၏အထံတော်မှ သစ်သီးဝလံ မျိုးစုံနှင့် (အခြားလို အပ်ချက်အားလုံးကို) စားနပ်ရိက္ခာအဖြစ် သူတို့ထံ (တင်သွင်းစေခြင်းဖြင့်) ရောက်စေတော်မူလျက် ဘေးကင်းလုံခြုံရာ အထွတ်အမြတ်နေရာဌာနအဖြစ် ထူထောင်ပေးတော်မူပြီ မဟုတ်လော။ သို့ရာတွင် သူတို့အနက် အများ စုသည် (သူတို့ထံသို့ ထိုသို့ရိက္ခာအထောက်အပံ့များ ရောက်လာခြင်းကို သူတို့ယုံကြည်ကိုးကွယ်သော ရုပ်ပွား ဆင်းတုများ၏ဆွဲဆောင်မှုကြောင့် ကုန်သည်များရောက်လာသည့်အတွက်ဖြစ်သည်ဟု ထင်မြင်ယူဆကြပြီး အရှင်မြတ်က ရိက္ခာအထောက်အပံ့နှင့်လုံခြုံမှုအကာအ ကွယ် ပေးတော်မူကြောင်းကို) မသိနားမလည်ကြပေ။"
        },
        {
            "chapter": 28,
            "verse": 59,
            "text": "စင်စစ်သော်ကား ငါအရှင်မြတ်သည် သူတို့နေထိုင်ရာ ထိုမြို့ရွာနေရာဒေသများတွင် အခြေချနေထိုင်၍ ယင်းဒေသရှိ (အရှင်မြတ်ပေးအပ်တော်မူသည့် လောကီအကျိုးခံစားခွင့်ဆိုင်ရာ) အသက်မွေးဝမ်း ကျောင်းများဖြင့် ပျော်ရွှင်မြူးထူးဖြစ်ခဲ့ကြသည့် မြို့ရွာပေါင်းမည်ရွေ့မည်မျှကို တိမ်ကောပျက်စီးစေတော်မူခဲ့ကြောင်းကိုလည်းကောင်း၊ ထိုသို့တိမ်ကောပျက်စီးစေတော်မူပြီးနောက်တွင် ထိုဒေသများ၌ အနည်း ငယ်မှအပ မှီတင်းနေထိုင်သူ ကင်းမဲ့ကာ ငါအရှင်မြတ်သည်သာ (ထာဝရတည်တံ့တော်မူသည့်အရှင်မြတ် ဖြစ်သည့်အလျှောက် အမွေထိန်း တော်အဖြစ်) အစဉ်အမြဲ အမွေဆက်ခံသူအားလုံးကို ပိုင်ဆိုင်တော်မူသော အရှင်မြတ်ဖြစ်ကြောင်းကိုလည်းကောင်း၊ (ကျမ်းတော်မြတ်ကုရ်အာန်က သူတို့အား မညွှန်ပြလေသလော။)"
        },
        {
            "chapter": 28,
            "verse": 60,
            "text": "စင်စစ်သော်ကား အသင့်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသောအရှင်မြတ် သည် မြို့ရွာများကို ထိုမြို့ရွာများ၏ရာဇဌာနေမိခင်မြို့ပြတွင် ငါအရှင်မြတ်၏အာယသ်သက်သေလက္ ခဏာတော်များကို သူတို့ရှေ့၌ ဖတ်ကြားအံ့သော ရစူလ်တမန် တော်တစ်ပါးပါးကို ပွင့်ပေါ်စေလွှတ်တော်မူခြင်း မရှိသမျှ ကာလပတ်လုံး တိမ်ကောဖျက်ဆီးစေတော်မူသည့်အရှင် မဟုတ်ပေ။ ထို့ပြင် ငါအရှင်မြတ် သည် မြို့ရွာများကို ယင်း၏ပြည်သူများက အရှင့်စည်းမျဉ်းတော်များကို ချိုးဖောက် ကျူးလွန်၍ မဟုတ်မတရား မမှန်မကန် ပြုမူ ကျင့်ကြံသူများဖြစ်ကြမှသာလျှင် တိမ်ကောဖျက်ဆီးစေတော်မူသည့်အရှင် ဖြစ်တော်မူ၏။"
        },
        {
            "chapter": 28,
            "verse": 61,
            "text": "စင်စစ် သင်တို့အား ပေးအပ်တော်မူခြင်းခံကြရသောအရာများမှာ ဤလောကီဘဝသက်တမ်း၏ စိတ်ဖြေ စရာ အကျိုးခံစားခွင့်များနှင့်လှပတင့်တယ်မှုမျှသာ ဖြစ်သော်လည်း (ကောင်းမှုကုသိုလ်များအတွက် ရရှိခံစားစေမည့် ဆုလဒ်များ) အတည်မြဲဆုံးနှင့်အကောင်းမြတ်ဆုံးသော လှပတင့်တယ်မှုများ မှာမူကား အလ္လာဟ်အရှင်မြတ် ထံတော်၌သာ ရှိ၏။ သို့ပါလျက် သင်တို့သည် (ဆင်ခြင်တုံတရားကိုသုံး၍ တွေး ခေါ်၊ ဆင်ခြင်လျက်) သိနားလည်ခြင်း မရှိကြသလော။"
        },
        {
            "chapter": 28,
            "verse": 62,
            "text": "သို့ဖြစ်ပေရာ ငါအရှင်မြတ်သည် အကောင်းမြတ်ဆုံး ကတိတော် (အဖြစ်လွတ်ငြိမ်းခွင့်နှင့် သုခဥယျာဉ် ပေးတော်မူမည်ဖြစ်ကြောင်း) ကို ကတိထားတော်မူပြီး ယင်းကတိတော်အတိုင်း တွေ့ကြုံခံစားခွင့် ရရှိသူသည် လောကီဘဝသက်တမ်း၏စိတ်ဖြေစရာ အကျိုးခံစားခွင့်များနှင့်လှပတင့်တယ်မှုများကိုသာ (လောကီဘဝ၌ ခေတ္တ ခဏမျှ) ခံစားခွင့်ရပြီး ရှင်ပြန်ထမည့်နေ့တွင် ပြစ်မှုကျူးလွန်ကြောင်း တရားဝင်စွဲချက်ဖြင့် ရုံးတင်စစ်ဆေးခြင်း ခံကြရသူများကဲ့သို့ ဖြစ်မည်လော။"
        },
        {
            "chapter": 28,
            "verse": 63,
            "text": "(နောင်တမလွန်တရားစီရင်တော်မူမည့်) ထိုနေ့တွင် သူတို့သည် “(လောကီဘဝ၌ သက်ရှိသက်မဲ့များ၊ ဓန ချမ်းသာနှင့်ဩဇာအာဏာတို့အနက်မှ) ငါအရှင်မြတ်၏တွဲဖော်တွဲဖက်အဖြစ် (အယူသည်းစွာဖြင့်) ကြွေး ကြော်လျက် ယုံကြည်ကိုးကွယ်လေ့ရှိခဲ့ကြသော ထိုကိုးကွယ်ရာများသည် (ယခုအခါ) အဘယ်မှာနည်း။” ဟု မေးမြန်းတော်မူခြင်းခံကြရမည်။"
        },
        {
            "chapter": 28,
            "verse": 64,
            "text": "(ထိုစဉ် လောကီဘဝ၌ အရှင်မြတ်ကိုစွန့်၍ အခြားသက်ရှိသက်မဲ့များအား ကိုးကွယ်ရာအဖြစ် ယုံကြည် ကိုးကွယ်ရာတွင် ဦးဆောင်လမ်ပြလုပ်ခဲ့ကြသော) သူတို့သည် အရှင့်မုက္ခပါတ်တော် (ဖြစ်သော တရား ဝင်စွဲချက်ဖြင့် ရုံးတင်စစ်ဆေး၍ ပြစ်ဒဏ်ပေးတော်မူမည်ဟူသော အချက်) ကို သူတို့အပေါ်၌ (အတည်ပြုသက်ရောက်၍) အမှန်တရားဖြစ်ကြောင်း အသိတရားရလာလျက် “အို၊ ကျွန်ုပ်တို့အား ဖွဲ့စည်းဖြစ်တည်စေတော်မူ၍ ပြုစုပျိုး ထောင်စေတော်မူသောအရှင်မြတ်၊ ကျွန်ုပ်တို့က (အတင်းအဓမ္မမဟုတ်ဘဲ သူတို့၏လွတ်လပ်သောဆန္ဒကို အသုံး ချစေလျက် ကျွန်ုပ်၏နောက်လိုက်များဖြစ်ကြသော) သူတို့အား လမ်းလွဲစေသကဲ့သို့ ဤ (ကိုးကွယ်ရာအဖြစ် အားကိုးတကြီး ယုံကြည်ကိုးကွယ်ခံကြသော) အရာမျာသည်ပင် ကျွန်ုပ်တို့ကိုလည်း လမ်းလွဲစေခဲ့ခြင်းသာ ဖြစ်ပါ၏။” (နောက်လိုက်များနှင့်ပတ်သက်၍လည်း ကျွန်ုပ်တို့ သည်) အသင်အရှင်မြတ်၏ရှေ့တော်မှောက်၌ (သူတို့နှင့်ကျွန်တို့ မည်သို့မျှမပက် သက်ဘဲ ကင်းရှင်းပါ၏။) ကျွန်ုပ်တို့မှာ အပြစ်မရှိပါ။ သူတို့သည် ကျွန်ုပ်တို့အား ဆည်းကပ်ကိုးကွယ်ခဲ့ကြသည် မဟုတ်ပါ။ (သူတို့၏စိတ်အလိုရမ္မက်နောက်ကိုသာ လိုက်ခဲ့ခြင်းဖြစ်၏။)” ဟု လျှောက်ထားမည်။"
        },
        {
            "chapter": 28,
            "verse": 65,
            "text": "ထို့ပြင် “(သူတို့အား လောကီဘဝ၌ အရှင်မြတ်ကို စွန့်၍ ကိုးကွယ်ရာအဖြစ် ယုံကြည်ကိုးကွယ်ခံကြ သော) သင်တို့၏ထိုတွဲဖက်ကိုးကွယ်ရာများကို ခေါ်ကြလော့။” ဟု အမိန့်ပေးတော်မူခြင်းကို ခံကြရမည်ဖြစ်ရာ သူတို့သည် ယင်းတို့ကို ဟစ်ခေါ်ကြမည်ဖြစ်သော်လည်း ယင်းတို့က သူတို့အား ပြန်ထူး၍ တုံပြန်ဖြေကြားမည် မဟုတ်သည့်အပြင် ပြစ်ဒဏ်ကိုသာ (မျက်ဝါးထင်ထင်) တွေ့မြင်ကြပြီး “အကယ်၍ သူတို့ သည် (လောကီဘဝ၌) တရားလမ်းမှန်ကို လိုက်နာခဲ့မိလျှင် ကောင်းလေစွ။”ဟု ညည်းညူကြလိမ့်မည်။"
        },
        {
            "chapter": 28,
            "verse": 66,
            "text": "(နောင်တမလွန်တရားစီရင်တော်မူမည့်) ထိုနေ့တွင် ထိုအရှင်မြတ်သည် သူတို့ကို (နောက်ထပ်တစ်ကြိမ်) ဆင့်ခေါ်၍ “သင်တို့သည် ရစူလ်တမန်တော်တို့အား မည်သို့ တုံ့ပြန်ဖြေကြားခဲ့ကြသနည်း။” ဟု မေးမြန်းတော်မူမည်။"
        },
        {
            "chapter": 28,
            "verse": 67,
            "text": "သို့ရာတွင် (လောကီဘဝ၌ သူတို့လိမ်လည်ခွင့် ရခဲ့သော်လည်း တမလွန်တရားစီရင်တော်မူမည့်) ထို့နေ့တွင် သူတို့အပေါ်၌ သတင်းအချက်အလက်များ အမှောင်ချခြင်းခံထားရမည်ဖြစ်ရာ သူတို့သည် အချင်း ချင်း တစ်ဦးကိုတစ်ဦး အပြန်အလှန် စုံစမ်းမေးမြန်းခြင်းကိုပင် ပြုနိုင်ကြမည် မဟုတ်ပေ။"
        },
        {
            "chapter": 28,
            "verse": 68,
            "text": "သို့ရာတွင် မည်သူမဆို (လမ်းမှားရောက်ခဲ့ကြောင်းကို နောင်တကြီးစွာရလျက် ဝန်ချတောင်းပန်ပြီးနောက် အရှမြတ်ဘက်သို့) လှည့်ပြန်၍ သက်ဝင်ယုံကြည်သည့်အပြင် ဖြောင့်မတ်မှန်ကန်သော ပြုမူကျင့်ကြံမှု များဖြင့် ဘဝဆောက်တည်ခဲ့သည်ရှိသော် ထိုသူသည် ပေါက်မြောက်အောင်မြင်သူတို့ အနက်မှပင် ဖြစ်နိုင်ခြေ ရှိကြောင်း မျှော်လင့်ရာ၏။"
        },
        {
            "chapter": 28,
            "verse": 69,
            "text": "စင်စစ်သော်ကား အသင့်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသောအရှင်မြတ်သည် အရှင့်ဆန္ဒတော်၏စည်းမျဉ်းတော်နှင့်အညီ အလိုရှိတော်မူသောအရာကို ဖွဲ့စည်းဖြစ်တည်စေတော်မူပြီး (အရှင့်နိယာမတော်နှင့်အညီ အမှုထမ်းဆောင်ရန်) ရွေးချယ်တော်မူ၏။ သူတို့အတွက် (အရှင်မြတ်ခန့်အပ်တော်မူသော တာဝန်ကို အရှင့်နိယာမတော်နှင့်အမိန့်တော်အတိုင်း လုပ်ဆောင်ခြင်းမှအပ သူတို့၏ လွတ်လပ်သော ဆန္ဒအတိုင်း) ရွေးချယ်လုပ်ဆောင်ခွင့် အလျှင်း မရှိချေ။ အလ္လာဟ်အရှင်မြတ်သည် (အရာခပ်သိမ်းကို အကြွင်းမဲ့ သိတော်မူပြီး လူသားတို့ထင်မြင်ယူဆသည့် ချို့တဲ့မှုအပေါင်းမှ လုံးဝ ကင်းစင်လျက်) သူတို့တွဲဖက်တုပြိုင်၍ ကိုး ကွယ်နေကြသော အရာအားလုံးထက် မြင့်မြတ်တော်မူသည့်အပြင် သန့်ရှင်းစင်ကြယ်တော်မူကြောင်းကို ဂုဏ်တင်ပါ၏။"
        },
        {
            "chapter": 28,
            "verse": 70,
            "text": "ထို့ပြင် အသင့်အား ဖွဲ့စည်းဖြစ်တည်စေတော်မူ၍ ပြုစုပျိုးထောင်စေတော်မူသောအရှင်မြတ်သည် သူတို့၏ရင်တွင်း၌ ထိန်ချန်ဖုံးဖိထားသည်တို့ကိုလည်းကောင်း၊ ထုတ်ဖော်ဖွင့်ဟ၍ ဝန်ခံကြသည်တို့ကိုလည်း ကောင်း၊ သိနေတော်မူ၏။"
        },
        {
            "chapter": 28,
            "verse": 71,
            "text": "စင်စစ်သော်ကား အလ္လာဟ်အရှင်မြတ်သည် (အရာခပ်သိမ်းတို့၏တစ်ဆူတည်းသော ကိုးကွယ်ရာ အရှင် ဖြစ်တော်မူပြီး သက်ရှိသက်မဲ့၊ အရာခပ်သိမ်းတို့အနက်) ထိုအရှင်မြတ်မှအပ အခြားကိုးကွယ်ရာအ ရှင်ဟူ၍ အလျှင်း မရှိသည့်အပြင် (လောကီလောကုတ္တရာဆိုင်ရာ) အရေးကိစ္စဟူသမျှ၏အဦးဆုံးနှင့်နောက်ဆုံးတွင် ချီးမွမ်းခြင်းနှင့်ကျေးဇူးတင်ခြင်း ဟူသမျှတို့သည် လည်း (သက်ရှိသက်မဲ့တို့ကို အလှပဆုံးပုံစံများ ဖွဲ့စည်း တည်ဆောက်မှုနှင့်ဖွံ့ဖြိုးမှုစနစ်များဖြင့် ဖြစ်ပေါ်စေတော်မူသော) အလ္လာဟ်အရှင်မြတ်နှင့်သာ ထိုက်တန်၏။ ထို့ပြင် (အရေးကိစ္စအလုံးစုံ၏ စီရင်ဆုံးဖြတ်ခွင့်ဆိုင်ရာ) အမိန့်အာဏာသည်လည်း (အရာခပ်သိမ်းအတွက် နိယာမတရားနှင့်စည်းမျဉ်းတော်များချမှတ်ပေးအပ်တော်မူသော) ထိုအရှင်မြတ် (၏အမိန့်ပညတ်ချက်များနှင့် အညီ လိုက်နာကျင့်သုံးရန်) အတွက်သာ ဖြစ်ပြီး သင်တို့သည် ထိုအရှင်မြတ်ထံတော်သို့သာလျှင် ပြန်လည် ဦးလှည့်၍ ရောက်စေမူခြင်းခံရမည်သာတည်း။"
        },
        {
            "chapter": 28,
            "verse": 72,
            "text": "(အို၊ ရစူလ်တမန်တော် သူတို့အား) “အကယ်၍ အလ္လာဟ်အရှင်မြတ်သည် ညကို ရှင်ပြန်ထမည့်နေ့တိုင် အောင် သင်တို့အပေါ်၌ (နေ့မဖြစ်စေဘဲ ညအဖြစ်သာ ဆက်လက်၍) အစဉ်မြဲမြံစွာ တည်တံ့စေတော်မူလျှင် အလ္လာဟ်အရှင်မြတ်အပြင် သင်တို့ထံသို့ (နေ့) အလင်းရောင်အား ဆောင်ကြဉ်းအံ့သော အခြားကိုးကွယ်ရာဟူ၍ မည်သူရှိနိုင်ကြောင်းကို တွေးတောဆင်ခြင် သုံးသပ်မိလေသလော။ သို့ပါလျက် သင်တို့သည် (အရှင်မြတ်၏ အမိန့်တော်များနှင့်အမှန်တရားသစ္စာကို အလေးအနက်ထား၍) ကြားနာနိုင် စွမ်းမရှိကြလေသလော။” ဟု မေး မြန်းဟောပြောလော့။"
        },
        {
            "chapter": 28,
            "verse": 73,
            "text": "(အို၊ ရစူလ်တမန်တော် သူတို့အား) “အကယ်၍ အလ္လာဟ်အရှင်မြတ်သည်နေ့ကို ရှင်ပြန်ထမည့် နေ့တိုင် အောင် သင်တို့အပေါ်၌ (ညမဖြစ်စေဘဲ နေ့အဖြစ်သာ ဆက်လက်၍) အစဉ်မြဲမြံစွာ တည်တံ့စေတော်မူလျှင် အလ္လာဟ်အရှင်မြတ်အပြင် သင်တို့ထံသို့ ယင်း၌ အိပ်စက်အနားယူနိုင်အလို့ငှာ ညအား ဆောင်ကြဉ်းအံ့သော အခြားကိုးကွယ်ရာဟူ၍ မည်သူ ရှိနိုင်ကြောင်းကို တွေးတောဆင်ခြင် သုံးသပ်မိလေသ လော။ သို့ပါလျက် သင်တို့သည် (အရှင်မြတ်၏အမိန့်တော်များနှင့်အမှန်တရားသစ္စာကို အလေးအနက်ထား၍) တွေ့မြင်နိုင်စွမ်း မရှိ ကြလေသလော။” ဟု မေးမြန်းဟောပြောလော့။"
        },
        {
            "chapter": 28,
            "verse": 74,
            "text": "စင်စစ် ထိုအရှင်မြတ်သည် အရှင့်ကရုဏာတော်မှ သင်တို့အတွက် ညနှင့်နေ့ကို (အလှည့်ကျ ပြောင်းလဲ ဖြစ်ပေါ်စေလျက် ညကို ယင်း၌) အိပ်စက်အနားယူစရာအဖြစ်လည်းကောင်း၊ (နေ့ကို) အလင်းရ၍ မြင်နိုင်စွမ်းပေး သောအရာ (အလုပ်လုပ်နိုင်သည့် အခွင့်အရေးရစရာ) အဖြစ်လည်းကောင်း၊ စီမံဖြစ်ပေါ် စေတော်မူပြီး (ထိုသို့ဖြစ် စေတော်မူခြင်းသည် မြေပေါ် မြေအောက်၊ ရေပေါ်ရေအောက် သယံဇတ၊ အရင်း အမြစ်နှင့်အသက် ရှင်ရပ်တည် နိုင်သော ရက်ရောစွာ ပေးအပ်တော်မူထားသည့်) ထိုအရှင်မြတ်၏ကျေးဇူးတော်များမှ ရှာမှီးရယူနိုင်ရန်နှင့် သင်တို့ ကျေးဇူးသိတတ်ကြရန်အတွက်ပင် ဖြစ်၏။"
        },
        {
            "chapter": 28,
            "verse": 75,
            "text": "(နောင်တမလွန်တရားစီရင်တော်မူမည့်) ထိုနေ့တွင် သူတို့သည် “(လောကီဘဝ၌ သက်ရှိသက်မဲ့များ၊ ဓနချမ်းသာနှင့်ဩဇာအာဏာတို့အနက်မှ) ငါအရှင်မြတ်၏တွဲဖော်တွဲဖက်အဖြစ် (အယူသည်းစွာဖြင့်) ကြွေး ကြော်လျက် ယုံကြည်ကိုးကွယ်လေ့ရှိခဲ့ကြသော ထိုကိုးကွယ်ရာများသည် (ယခုအခါ) အဘယ်မှာနည်း။” ဟု မေးမြန်းတော်မူခြင်းခံကြရမည်။"
        }
    ]
}