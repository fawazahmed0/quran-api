{
    "chapter": 41,
    "verse": 41,
    "text": "ဧကန်စင်စစ်၊ ငါအရှင်မြတ်၏အာယသ်သက်သေလက္ခဏာတော်များနှင့်စပ်လျဉ်း၍ (မူရင်းအနက် အဓိပ္ပာယ်မှ လွဲချော်စေရန်) လိုရာဆွဲ၍ မမှန်မကန် အဓိပ္ပါယ်ဖွင့်ဆိုသူတို့သည် ငါအရှင်မြတ် (၏သက်သေ လက္ခဏာတော်များ) မှ ဖုံးကွယ်နိုင်ကြသည် မဟုတ်ပေ။ သို့ဖြစ်ပေရာ ငရဲမီးထဲ၌ ပစ်ချခြင်းခံရမည့်သူသည် ပိုမို၍ မြင့်မြတ်သလော။ သို့တည်းမဟုတ် ရှင်ပြန်ထမည့်နေ့တွင် ပူပင်သောကကင်းလျက် ဘေးကင်းလုံခြုံစွာ ရောက်လာသူသည် ပို၍ မြင့်မြတ်သလော။ သင်တို့သည် သင်တို့၏ဆန္ဒအလျောက် အလိုရှိရာကို ပြုမူကျင့်ကြံကြလော့။ ဧကန်မလွဲ၊ ထိုအရှင်မြတ်သည် သင်တို့ ပြုမူဆောင်ရွက်သမျှကို အကြွင်းမဲ့ မြင်နေတော်မူသောအရှင်မြတ်ပင် ဖြစ်တော်မူ၏။"
}