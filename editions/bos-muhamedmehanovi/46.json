{
    "chapter": [
        {
            "chapter": 46,
            "verse": 1,
            "text": "Ha-mim"
        },
        {
            "chapter": 46,
            "verse": 2,
            "text": "Knjigu objavljuje Allah, Silni i Mudri"
        },
        {
            "chapter": 46,
            "verse": 3,
            "text": "Mi smo nebesa i Zemlju, i ono što je između njih, samo s Istinom stvorili i do roka određenog, ali oni koji ne vjeruju okreću se od onoga čime upozoravani budu"
        },
        {
            "chapter": 46,
            "verse": 4,
            "text": "Reci: \"Šta mislite o onima koje mimo Allaha molite? Pokažite mi koji dio Zemlje su stvorili, ili oni možda imaju kakva udjela u nebesima?! Donesite mi Knjigu objavljenu prije ove, ili samo kakav ostatak znanja, ako istinu govorite"
        },
        {
            "chapter": 46,
            "verse": 5,
            "text": "Ko je u većoj zabludi od onih koji, umjesto Allaha, mole one koji im se do Kijametskog dana neće odazvati i koji su prema njihovim molbama ravnodušni"
        },
        {
            "chapter": 46,
            "verse": 6,
            "text": "Kada ljudi budu sabrani, oni - idoli će im biti neprijatelji i poreći će obožavanje njihovo"
        },
        {
            "chapter": 46,
            "verse": 7,
            "text": "A kad se ovima Naši jasni ajeti uče, onda oni koji ne vjeruju govore o Istini čim im dođe: \"Ovo je očita čarolija"
        },
        {
            "chapter": 46,
            "verse": 8,
            "text": "Ili govore: \"On ga izmišlja!\" Reci: \"Pa, ako ga izmišljam, vi nemate nimalo moći da me od Allaha odbranite; On najbolje zna šta o Kur'anu govorite. On je dovoljan svjedok i meni i vama; On je Oprostitelj grijeha, Milostivi"
        },
        {
            "chapter": 46,
            "verse": 9,
            "text": "Reci: \"Ja nisam prvi poslanik i ne znam šta će biti sa mnom ili s vama; ja slijedim samo ono što mi se objavljuje, i ja sam samo upozoritelj jasni"
        },
        {
            "chapter": 46,
            "verse": 10,
            "text": "Reci: \"Kažite vi meni šta će s vama biti ako je on - Kur'an od Allaha, a vi u njega ne vjerujete, i ako je jedan od sinova Israilovih posvjedočio slično onome što je u njemu, pa on povjerovao, a vi se uzoholili Allah, zaista, ne upućuje na Pravi put ljude koji su zulumćari"
        },
        {
            "chapter": 46,
            "verse": 11,
            "text": "I govore nevjernici o vjernicima: \"Da je kakvo dobro, nas oni ne bi u tome pretekli.\" A kako pomoću njega Uputu nisu tražili, sigurno će reći: \"Ovo je još davna izmišljotina"
        },
        {
            "chapter": 46,
            "verse": 12,
            "text": "Knjiga Musaova bila je predvodnik i milost prije njega. A ovo je Knjiga na arapskom jeziku koja nju potvrđuje, da bi upozorila one koji zulum čine, i da bi obradovala one koji dobro čine"
        },
        {
            "chapter": 46,
            "verse": 13,
            "text": "Oni koji govore: \"Naš Gospodar je Allah!\", i ustraju na Pravom putu, za njih straha nema i ni za čim nek ne tuguju"
        },
        {
            "chapter": 46,
            "verse": 14,
            "text": "Oni će stanovnici Dženneta biti, u njemu će vječno boraviti, i to će im nagrada biti za ono što su radili"
        },
        {
            "chapter": 46,
            "verse": 15,
            "text": "A čovjeka smo zadužili da roditeljima svojim čini dobro; majka ga njegova tegobno nosi i tegobno ga rađa! Njegovo nošenje i dojenje trideset je mjeseci. Pa kad zrelost svoju dostigne i kad dostigne četrdeset godina, on rekne: \"Gospodaru moj, uputi me da Ti zahvalim na Tvojoj blagodati, koju si darovao meni i mojim roditeljima, i da dobro radim kojim si zadovoljan Ti, i potomstvo moje Ti učini dobrim! Ja se Tebi, doista, kajem, i ja sam musliman, predan Tebi"
        },
        {
            "chapter": 46,
            "verse": 16,
            "text": "To su oni od kojih ćemo Mi ono bolje što su radili primiti, a preko ružnih postupaka njihovih preći; među stanovnicima Dženneta oni će biti, istinito obećanje koje im je dato Mi ćemo ispuniti"
        },
        {
            "chapter": 46,
            "verse": 17,
            "text": "A svako ko roditeljima svojim kaže: \"Ih, vas! Zar mi obećavate da ću biti oživljen kad su prije mene toliki narodi nestali?\" A kad njih dvoje Allahu zapomažući zbore: \"Teško tebi, vjeruj! Allahovo obećanje doista je istina!\", on odgovara: \"To su izmišljotine naroda drevnih"
        },
        {
            "chapter": 46,
            "verse": 18,
            "text": "To su oni koji zaslužuju da se nad njima ispuni Riječ rečena o ummetima: džinima i ljudima koji su prije njih bili i nestali, oni su, zaista, gubitnici"
        },
        {
            "chapter": 46,
            "verse": 19,
            "text": "Za sve će biti posebni stepeni, prema tome kako su radili; da ih nagradi ili kazni za djela njihova, zulum im neće učinjen biti"
        },
        {
            "chapter": 46,
            "verse": 20,
            "text": "A na Dan kad budu oni koji nisu vjerovali Vatri izloženi, bit će rečeno: \"Vi ste u svom životu na Zemlji sve svoje naslade iskoristili i u njima uživali, a danas ponižavajućom patnjom bit ćete kažnjeni zato što ste se na Zemlji, bez ikakva osnova, oholo ponašali i što ste buntovni bili"
        },
        {
            "chapter": 46,
            "verse": 21,
            "text": "I spomeni brata Adovog, kad je narod svoj u Ahkafu upozoravao - a bilo je i prije njega i poslije njega upozoravatelja: \"Samo Allahu ibadet činite! Ja se bojim za vas patnje na Velikom danu"
        },
        {
            "chapter": 46,
            "verse": 22,
            "text": "Oni su odgovarali: \"Zar si nam došao da nas od božanstava naših odvratiš? Pa daj nam ono što nam prijeteći obećavaš, ako istinu govoriš"
        },
        {
            "chapter": 46,
            "verse": 23,
            "text": "On reče: \"Znanje o tome u Allaha je! A ja vam saopćavam ono s čime sam poslan, ali ja, doista, vidim da ste vi narod u neznanju ogrezao"
        },
        {
            "chapter": 46,
            "verse": 24,
            "text": "Pa kad su je vidjeli u vidu oblaka na obzorju, koji se prema dolinama njihovim kretao, povikaše: \"Ovaj nam oblak kišu donosi!\" \"Ne, to je ono što ste požurivali: vjetar koji vam bolnu patnju nosi"
        },
        {
            "chapter": 46,
            "verse": 25,
            "text": "koji, odredbom Gospodara svoga, sve ruši.\" I ujutro su se vidjele samo nastambe njihove; tako Mi kažnjavamo narod prestupnički"
        },
        {
            "chapter": 46,
            "verse": 26,
            "text": "Njima smo dali mogućnosti koje vama nismo dali: i sluh i vid i razum smo im dali, ali im ni sluh njihov ni vid njihov ni razum njihov nisu ni od kakve koristi bili, jer su Allahove znake poricali - i sa svih strana okružilo ih je ono čemu su se ismijavali"
        },
        {
            "chapter": 46,
            "verse": 27,
            "text": "A naselja oko vas smo uništili, i raznovrsne znakove im pokazali, ne bi li se pokajali"
        },
        {
            "chapter": 46,
            "verse": 28,
            "text": "A zašto im nisu pomogli oni koje su, pored Allaha, prihvatili da im budu posrednici i bogovi? Ali, njih nije bilo. To je bila njihova laž i ono što su izmišljali"
        },
        {
            "chapter": 46,
            "verse": 29,
            "text": "Kada ti poslasmo nekoliko džina da Kur'an slušaju, kada dođoše da ga čuju, oni rekoše: \"Šutite i slušajte!\" A kad se završi, vratiše se narodu svome da upozoravaju"
        },
        {
            "chapter": 46,
            "verse": 30,
            "text": "O narode naš\", govorili su, \"mi smo slušali Knjigu koja se poslije Musaa objavljuje, koja potvrđuje da su istinite i one prije nje, i koja ka Istini i na Pravi put upućuje"
        },
        {
            "chapter": 46,
            "verse": 31,
            "text": "O narode naš, odazovite se Allahovom glasniku i vjerujte u Allaha, On će vam neke grijehe vaše oprostiti i od patnje vas bolne zaštititi"
        },
        {
            "chapter": 46,
            "verse": 32,
            "text": "A oni koji se ne odazovu Allahovu glasniku, takvi Mu na Zemlji neće umaći i mimo Njega neće zaštitnika naći. Oni su u velikoj zabludi"
        },
        {
            "chapter": 46,
            "verse": 33,
            "text": "Zar ne znaju da je Allah- Koji je nebesa i Zemlju stvorio i Koji nije, stvarajući ih, iznemogao - kadar oživiti mrtve?! Jeste, uistinu On nad svime ima moć"
        },
        {
            "chapter": 46,
            "verse": 34,
            "text": "A na Dan kad oni, koji nisu vjerovali, Vatri budu izloženi: \"Zar ovo nije istina?\", odgovorit će: \"Jest, Gospodara nam našeg!\" \"E pa iskusite patnju\", reći će On, \"zbog toga što ste stalno poricali"
        },
        {
            "chapter": 46,
            "verse": 35,
            "text": "Ti izdrži kao što su izdržali odlučni poslanici i ne traži da im kazna što prije dođe! A onoga Dana kada dožive ono čime im se prijeti, učinit će im se da su ostali samo jedan časak dana. Ovo je obznana! A zar će ko drugi biti uništen do narod buntovni"
        }
    ]
}