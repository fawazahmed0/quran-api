{
    "chapter": [
        {
            "chapter": 38,
            "verse": 1,
            "text": "ஸாத். (நல்லுபதேசங்களின்) நினைவுறுத்தலைக் கொண்ட இக்குர்ஆன் மீது சத்தியமாக"
        },
        {
            "chapter": 38,
            "verse": 2,
            "text": "ஆனால், நிராகரிப்பவர்களோ பெருமையிலும், மாறுபாட்டிலும் (ஆழ்ந்து) கிடக்கின்றனர்"
        },
        {
            "chapter": 38,
            "verse": 3,
            "text": "இவர்களுக்கு முன்னர் எத்தனையோ தலைமுறைகளை நாம் அழித்திருக்கின்றோம்; அப்போது, அவர்கள் தப்பி ஓட வழியில்லாத நிலையில் (உதவி தேடிக்) கூக்குரலிட்டனர்"
        },
        {
            "chapter": 38,
            "verse": 4,
            "text": "அன்றியும் தங்களிடமிருந்தே அச்சமூட்டி எச்சரிப்பவர் தங்களிடம் வந்ததைப் பற்றி ஆச்சரியமடைந்தனர் \"இவர் ஒரு சூனியக்காரப் பொய்யர்!\" என்றும் காஃபிர்கள் கூறினர்"
        },
        {
            "chapter": 38,
            "verse": 5,
            "text": "இவர் (எல்லாத்) தெய்வங்களையும் ஒரே நாயனாக ஆக்கிவிட்டாரா? நிச்சயமாக இது ஓர் ஆச்சரியமான விஷயமே! (என்றும் கூறினர்)"
        },
        {
            "chapter": 38,
            "verse": 6,
            "text": "(இவரை விட்டும் விலகிச்) செல்லுங்கள். உங்கள் தெய்வங்களை உறுதியுடன் பற்றிக் கொள்ளுங்கள். நிச்சயமாக இதில் (இவரது பிரச்சாரத்தில்) ஏதோ (சுயநலம்) நாடப்படுகிறது\" என்று அவர்களின் தலைவர்கள் (கூறிச்) சென்றனர்"
        },
        {
            "chapter": 38,
            "verse": 7,
            "text": "வேறு (எந்த) சமுதாயத்திலும் நாம் இது (போன்று) கேள்விப்பட்டதில்லை இது (இவருடைய) கற்பனையேயன்றி வேறில்லை (என்றும்)"
        },
        {
            "chapter": 38,
            "verse": 8,
            "text": "நம்மில், இவர் பேரில்தான் நினைவுறுத்தும் நல்லுபதேசம் இறக்கப்பட்டு விட்டதோ?\" (என்றும் கூறுகிறார்கள்.) அவ்வாறல்ல! அவர்கள் எனது போதனையில் சந்தேகத்தில் இருக்கின்றனர் அவ்வாறல்ல! இன்னும் அவர்கள் என் வேதனையை அனுபவித்ததில்லை"
        },
        {
            "chapter": 38,
            "verse": 9,
            "text": "அல்லது, யாவரையும் மிகைத்தவனும் மிகப்பெருங் கொடையாளியுமாகிய உமது இறைவனின் கிருபைக் கருவூலங்கள் - அவர்களிடம் இருக்கின்றனவா"
        },
        {
            "chapter": 38,
            "verse": 10,
            "text": "அல்லது வானங்களுடையவும், பூமியினுடையவும் அவ்விரண்டிற்கும் இடையேயும் இருப்பவற்றின் மீதுள்ள ஆட்சி அவர்களிடம் இருக்கிறதா? அவ்வாறாயின் அவர்கள் (ஏணி போன்ற) சாதனங்களில் ஏறிச் செல்லட்டும்"
        },
        {
            "chapter": 38,
            "verse": 11,
            "text": "ஆனால் இங்கிருக்கும் படையினரும் (முன் தலைமுறைகளில்) முறியடிக்கப்பட்ட ஏனைய கூட்டங்களைப் போலவே ஆவார்கள்"
        },
        {
            "chapter": 38,
            "verse": 12,
            "text": "(இவ்வாறு) இவர்களுக்கு முன் இருந்த நூஹுடைய சமூகத்தாரும், ஆது(சமூகத்தாரு)ம், முளைகளுடைய ஃபிர்அவ்னும் நம் தூதர்களைப் பொய்ப்பித்தனர்"
        },
        {
            "chapter": 38,
            "verse": 13,
            "text": "(இவ்வாறு) 'ஸமூது'ம் லூத்துடைய சமூகத்தவரும், (மத்யன்) தோப்பு வாசிகளும் (பொய்யாக்கினார்கள்); இவர்கள் (எல்லோரும் முன் தலைமுறைகளில் முறியடிக்கப்பட்ட) கூட்டத்தினர் ஆவார்கள்"
        },
        {
            "chapter": 38,
            "verse": 14,
            "text": "இவர்கள் ஒவ்வொருவரும் (நம்) தூதர்களைப் பொய்ப்பிக்க முற்படாமல் இல்லை எனவே என்னுடைய தண்டனை (அவர்கள் மீது) உறுதியாயிற்று"
        },
        {
            "chapter": 38,
            "verse": 15,
            "text": "இன்னும் இவர்களும் ஒரே ஒரு பேரொளியைத் தவிர (வேறெதனையும்) எதிர் பார்க்கவில்லை. அதில் தாமதமும் இராது"
        },
        {
            "chapter": 38,
            "verse": 16,
            "text": "எங்கள் இறைவா! கேள்வி கணக்குக் கேட்கப்படும் நாளுக்கு முன்னரே, எங்கள் (வேதனையின்) பாகத்தை துரிதப்படுத்தி(க் கொடுத்து) விடுவாயாக\" என்றும் (ஏளனமாகக்) கூறுகின்றனர்"
        },
        {
            "chapter": 38,
            "verse": 17,
            "text": "இவர்கள் கூறுவதைப்பற்றிப் பொறுமையுடன் இருப்பீராக! இன்னும், வல்லமையுள்ள நம் அடியார் தாவூதையும் நினைவு கொள்வீராக! நிச்சயமாக அவர் (எந்நிலையிலும் நம்மையே) நோக்குபவரகா இருந்தார்"
        },
        {
            "chapter": 38,
            "verse": 18,
            "text": "நிச்சயமாக நாம் மலைகளை அவருக்கு வசப்படுத்திக் கொடுத்தோம்; மாலை வேளையிலும், காலை வேளையிலும் அவை அவருடன் சேர்ந்து (நம்மைத் துதித்து) தஸ்பீஹு செய்தன"
        },
        {
            "chapter": 38,
            "verse": 19,
            "text": "மேலும் பறவைகளை ஒன்று திரட்டி (நாம் வசப்படுத்திக் கொடுத்தோம்) அனைத்தும் அவனையே நோக்குபவையாக இருந்தன"
        },
        {
            "chapter": 38,
            "verse": 20,
            "text": "மேலும், நாம் அவருடைய அரசாங்கத்தையும் வலுப்படுத்தினோம்; இன்னும் அவருக்கு ஞானத்தையும், தெளிவான சொல்லாற்றலையும் அளித்தோம்"
        },
        {
            "chapter": 38,
            "verse": 21,
            "text": "அந்த வழக்காளிகளின் செய்தி உமக்கு வந்ததா? அவர்கள் (தாவூது இறைவணக்கத்திற்காக அமைத்திருந்த) மிஹ்ராபின் சுவரைத் தாண்டி"
        },
        {
            "chapter": 38,
            "verse": 22,
            "text": "தாவூதிடம் நுழைந்த போது அவர்; அவர்களைக் கண்டு திடுக்குற்றார்; அப்போது அவர்கள் கூறினார்கள்; \"பயப்படாதீர்! நாங்களிருவரும் வழக்காளிகள்; எங்களில் ஒருவர் மற்றவர் மீது அநீதம் செய்திருக்கிறார்;; எங்களிருவருக்கிடையில் நீதத்தைக் கொண்டு தீர்ப்பளிப்பீராக! (அதில்) தவறிழைத்து விடாதீர்! எங்களைச் செவ்வையான பாதைக்கு நேர்வழி காட்டுவீராக"
        },
        {
            "chapter": 38,
            "verse": 23,
            "text": "(அவர்களில் ஒருவர் கூறினார்;) \"நிச்சயமாக இவர் என்னுடைய சகோதரர்; இவரிடம் தொண்ணூற்றொன்பது ஆடுகள் இருக்கின்றன் ஆனால் என்னிடம் ஒரே ஓர் ஆடுதான் இருக்கிறது அவர் அதனையும் தனக்குக் கொடுத்துவிட வேண்டுமெனச் சொல்லி, வாதத்தில் என்னை மிகைத்து விட்டார்"
        },
        {
            "chapter": 38,
            "verse": 24,
            "text": "(அதற்கு தாவூது;) \"உமமுடைய ஆட்டை அவர் தம்முடைய ஆடுகளுடன் சேர்த்து விடும்படிக் கேட்டது கொண்டு நிச்யசமாக அவர் உம்மீது அநியாயம் செய்து விட்டார்; நிச்சயமாகக் கூட்டாளிகளில் பெரும்பாலோர் - அவர்களில் சிலர் சிலரை மோசம் செய்து விடுகின்றனர்; ஈமான் கொண்டு (ஸாலிஹான) நல்லமல்கள் செய்பவர்களைத் தவிர இத்தகையவர் சிலரே\" என்று கூறினார்; இதற்குள்; \"நிச்சயமாக நாமே அவரைச் சோதித்து விட்டோம்\" என்று தாவூது எண்ணித் தம்முடைய இறைவனிடம் மன்னிப்பு கோரிக்குனிந்து விழுந்தவராக இறைவனை நோக்கினார்"
        },
        {
            "chapter": 38,
            "verse": 25,
            "text": "ஆகவே, நாம் அவருக்கு அ(க் குற்றத்)தை மன்னித்தோம்; அன்றியும், நிச்சயமாக அவருக்கு நம்மிடத்தில் நெருங்கிய (அந்தஸ்)தும், அழகிய இருப்பிடமும் உண்டு"
        },
        {
            "chapter": 38,
            "verse": 26,
            "text": "(நாம் அவரிடம் கூறினோம்;) \"தாவூதே! நிச்சயமாக நாம் உம்மை பூமியில் பின்தோன்றலாக ஆக்கினோம்; ஆகவே மனிதர்களிடையே சத்தியத்தைக் கொண்டு (நீதமாக)த் தீர்ப்புச் செய்யும்; அன்றியும், அனோ இச்சையைப் பின் பற்றாதீர்; (ஏனெனில் அது) உம்மை அல்லாஹ்வின் பாதையை விட்டும் வழி கெடுத்து விடும். நிச்சயமாக எவர் அல்லாஹ்வின் பாதையை விட்டு வழிகெடுக்கிறாரோ, அவர்களுக்குக் கேள்வி கணக்குக் கேட்கப்படும் நாளை மறந்து விட்டமைக்காக மிகக்கொடிய வேதனையுண்டு"
        },
        {
            "chapter": 38,
            "verse": 27,
            "text": "மேலும், வானத்தையும், பூமியையும், இவ்விரண்டிற்குமிடையே உள்ளவற்றையும் வீணுக்காக நாம் படைக்கவில்லை. இது (வீணென்பது) காஃபிர்களின் எண்ணமாகும்; காஃபிர்களுக்கு (நரக) நெருப்பின் கேடுதான் உண்டு"
        },
        {
            "chapter": 38,
            "verse": 28,
            "text": "அல்லது ஈமான் கொண்டு (ஸாலிஹான) நல்லமல்கள் செய்வோரை பூமியில் குழப்பம் செய்வோரைப்போல் நாம் ஆக்கிவிடுவோமா? அல்லது, பயபக்தியுடையோரைப் பாவிகளைப் போல் நாம் ஆக்கிவிடுவோமா"
        },
        {
            "chapter": 38,
            "verse": 29,
            "text": "(நபியே!) பாக்கியம் பெற்ற இவ்வேதத்தை உம்மீது அருளியுள்ளோம் - அவர்கள் இதன் வசனங்களைக் கவனித்து ஆய்வதற்காகவும், அறிவுடையோர் நல்லுணர்வு பெறுவதற்காகவும்"
        },
        {
            "chapter": 38,
            "verse": 30,
            "text": "இன்னும் தாவூதுக்கு(ப் புதல்வராக) ஸுலைமானை வழங்கினோம்; சிறப்பான (நம்) நல்லடியார், நிச்சயமாக அவர் (எதிலும் நம்மையே) நோக்குபவர்"
        },
        {
            "chapter": 38,
            "verse": 31,
            "text": "நன்கு பயிற்சியளிக்கப்பட்ட உயர்ந்த குதிரைகள் (ஒரு) மாலை நேரத்தில் அவர் முன் கொண்டுவரப்பட்ட பொழுது"
        },
        {
            "chapter": 38,
            "verse": 32,
            "text": "நிச்சயமாக நான் (சூரியன் இரவாகிய) திரைக்குள் மறைந்து விடும்வரை, என்னுடைய இறைவனை நினைப்பது விட்டும் இந்த நல்ல பொருட்களின் மேல் அதிக அன்பாக அன்பு பாராட்டிவிட்டேன்\" என அவர் கூறினார்"
        },
        {
            "chapter": 38,
            "verse": 33,
            "text": "என்னிடம் அவற்றை திரும்ப கொண்டு வாருங்கள் (என்று கூறினார் அவை திரும்ப கொண்டு வரப்பட்டபின்) அவற்றின் பின்னங்கால்களையும் கழுத்துகளையும் தடவிக் கொடுத்தார்"
        },
        {
            "chapter": 38,
            "verse": 34,
            "text": "இன்னும் நாம் ஸுலைமானைத் திட்டமாகச் சோதித்தோம்; அவருடைய அரியணையில் ஒரு முண்டத்தை எறிந்தோம் - ஆகவே அவர் (நம்மளவில்) திரும்பினார்"
        },
        {
            "chapter": 38,
            "verse": 35,
            "text": "என் இறைவனே! என்னை மன்னித்தருள்வாயாக! அன்றியும், பின்னர் எவருமே அடைய முடியாத ஓர் அரசாங்கத்தை எனக்கு நீ நன்கொடையளிப்பாயாக! நிச்சயமாக நீயே மிகப்பொருங் கொடையாளியாவாய்\" எனக் கூறினார்"
        },
        {
            "chapter": 38,
            "verse": 36,
            "text": "ஆகவே, நாம் அவருக்குக் காற்றை வசப்படுத்திக் கொடுத்தோம்; அது அவருடைய கட்டளைப்படி அவர் நாடிய இடங்களுக்கெல்லாம் இலகுவாக (அவரைச் சுமந்து) சென்று கொண்டிருந்தது"
        },
        {
            "chapter": 38,
            "verse": 37,
            "text": "மேலும், ஷைத்தான்களிலுள்ள கட்டடங்கட்டுவோர், முத்துக்குளிப்போர் ஆகிய யாவரையும்"
        },
        {
            "chapter": 38,
            "verse": 38,
            "text": "சங்கிலியால் விலங்கிடப்பட்டிருந்த வேறு பலரையும் (நாம் அவருக்குக் வசப்படுத்திக் கொடுத்தோம்)"
        },
        {
            "chapter": 38,
            "verse": 39,
            "text": "இது நம்முடைய நன்கொடையாகும்; (நீர் விரும்பினால் இவற்றைப் பிறருக்குக் கொடுக்கலாம், அல்லது கொடாது நிறுத்திக் கொள்ளலாம் - கேள்வி கணக்கில்லாத நிலையில் (என்று நாம் அவரிடம் கூறினோம்)"
        },
        {
            "chapter": 38,
            "verse": 40,
            "text": "மேலும், நிச்சயமாக அவருக்கு, நம்மிடத்தில் நெருங்கிய (அந்தஸ்)தும், அழகிய இருப்பிடமும் உண்டு"
        },
        {
            "chapter": 38,
            "verse": 41,
            "text": "மேலும் (நபியே!) நம்முடைய (நல்) அடியார் அய்யூபை நினைவு கூர்க! அவர் தம் இறைவனிடம், \"நிச்சயமாக ஷைத்தான் எனக்குத் துன்பத்தையும், வேதனையையும் கொடுத்து விட்டான்\" (என்று கூறிய போது)"
        },
        {
            "chapter": 38,
            "verse": 42,
            "text": "உம்முடைய காலால் (பூமியைத்) தட்டும்\" (அவ்வாறு தட்டவே ஒரு நீருற்றுப் பொங்கி வந்ததும்) \"இதோ குளிர்ச்சியான குளிக்குமிடமும், பானமும் (உமக்கு) இருக்கின்றன\" (என்று சொன்னோம்)"
        },
        {
            "chapter": 38,
            "verse": 43,
            "text": "பின்னர் நம்மிடத்திலிருந்துள்ள கிருபையாகவும் அறிவுடையயோருக்கு நினைவுட்டுதலாகவும் அவருடைய குடும்பத்தையும், பின்னும் அதைப் போன்ற ஒரு தொகையினரையும் (அவருக்குக் குடும்பமாகக்) கொடுத்தோம்"
        },
        {
            "chapter": 38,
            "verse": 44,
            "text": "ஒரு பிடி புல் (கற்றையை) உம் கையில் எடுத்து, அதைக் கொண்டு (உம் மனைவியை) அடிப்பீராக நீர் (உம்) சத்தியத்தை முறிக்கவும் வேண்டாம்\" (என்று கூறினோம்). நிச்சயமாக நாம் அவரைப் பொறுமையுடையவராகக் கண்டோம்; அவர் சிறந்த நல்லடியார் - நிச்சயமாக அவர் (எதிலும் நம்மை) நோக்கியவராகவே இருந்தார்"
        },
        {
            "chapter": 38,
            "verse": 45,
            "text": "(நபியே! ஆத்மீக) ஆற்றலும், அகப்பார்வையும் உடையவர்களாயிருந்த நம் அடியார்களான இப்றாஹீம், இஸ்ஹாஃக், யஃகூப் ஆகியோரையும் நினைவு கூர்வீராக"
        },
        {
            "chapter": 38,
            "verse": 46,
            "text": "நிச்சயமாக, நாம் இவர்களை (மறுமை) வீட்டை நினைவூட்டுவதற்காகவே பூரண பரிசுத்தமானவர்களாக(த் தேர்ந்தெடுத்தோம்)"
        },
        {
            "chapter": 38,
            "verse": 47,
            "text": "நிச்சயமாக இவர்கள் நம்மிடத்தில் தேர்தெடுக்கப்பட்ட நல்லோர்களில் நின்றுமுள்ளவர்கள்"
        },
        {
            "chapter": 38,
            "verse": 48,
            "text": "இன்னும் (நபியே!) நினைவு கூர்வீராக இஸ்மாயீலையும், அல்யஸவுவையும், துல்கிஃப்லையும் - (இவர்கள்) எல்லோரும் நல்லோர்களில் உள்ளவராகவே இருந்தனர்"
        },
        {
            "chapter": 38,
            "verse": 49,
            "text": "இது நல்லுபதேசமாக இருக்கும்; நிச்சயமாக பயபக்தியுடையவர்களுக்கு அழகிய இருப்பிடமுண்டு"
        },
        {
            "chapter": 38,
            "verse": 50,
            "text": "அத்னு' என்னும் சுவனபதிகளின் வாயில்கள் அவர்களுக்காகத் திறந்து வைக்கப்பட்டவையாக இருக்கும்"
        },
        {
            "chapter": 38,
            "verse": 51,
            "text": "அதில் அவர்கள் (பஞ்சணைகள் மீது) சாய்ந்தவர்களாக, அங்கே ஏராளமான கனிவகைகளையும், பானங்களையும் கேட்(டு அருந்திக் கொண்டிருப்)பார்கள்"
        },
        {
            "chapter": 38,
            "verse": 52,
            "text": "அவர்களுடன் கீழ்நோக்கிய பார்வையும், ஒரே வயதுமுடைய அமர கன்னிகைகளும் இருப்பார்கள்"
        },
        {
            "chapter": 38,
            "verse": 53,
            "text": "கேள்வி கணக்குக்குரிய நாளுக்கென உங்களுக்கு வாக்களிக்கப்பட்டிருந்தது இதுதான்"
        },
        {
            "chapter": 38,
            "verse": 54,
            "text": "நிச்சயமாக இவை நம்முடைய கொடையாகும்; இதற்கு (என்றும்) முடிவே இராது\" (என்று அவர்களுக்குக் கூறப்படும்)"
        },
        {
            "chapter": 38,
            "verse": 55,
            "text": "இது (நல்லோருக்காக) ஆனால் நிச்சயமாகத் தீயவர்களுக்கு மிகக் கெட்ட தங்குமிடம் இருக்கிறது"
        },
        {
            "chapter": 38,
            "verse": 56,
            "text": "(அதுவே நரகம்) ஜஹன்னம் -அதில் அவர்கள் நுழைவார்கள்; அது தங்குமிடங்களில் மிகவும் கெட்டது"
        },
        {
            "chapter": 38,
            "verse": 57,
            "text": "இது (தீயோர்களுக்காக) ஆகவே அவர்கள் அதனைச் சுவைத்துப் பார்க்கட்டும் - கொதிக்கும் நீரும்; சீழும் ஆகும்"
        },
        {
            "chapter": 38,
            "verse": 58,
            "text": "இன்னும் (இதைத்தவிர) இது போன்ற பல (வேதனைகளும்) உண்டு"
        },
        {
            "chapter": 38,
            "verse": 59,
            "text": "(நரகவாதிகளின் தலைவர்களிடம்;) \"இது உங்களுடன் நெருங்கிக் கொண்டு (நரகம்) புகும் சேனையாகும்; இவர்களுக்கு அங்கு சங்கை இருக்காது நிச்சயமாக இவர்கள் நரகில் சேர்ப்பவர்கள்\" (என்று கூறப்படும்)"
        },
        {
            "chapter": 38,
            "verse": 60,
            "text": "அதற்கு அவர்கள்; \"அப்படியல்ல, நீங்களும் தான்! உங்களுக்கும் சங்கை கிடையாது! நீங்கள் தாம் எங்களுக்கு இதை (இந் நிலையை) முற்படுத்தி வைத்தீர்கள்; (ஆதலால் நம் இரு கூட்டத்தாருக்கும்) தங்குமிடம் மிகவும் கெட்டது!\" என்று கூறுவர்"
        },
        {
            "chapter": 38,
            "verse": 61,
            "text": "எங்கள் இறைவா! எவர் எங்களுக்கு இதை (இந்நிலையை) முற்படுத்தி வைத்தாரோ அவருக்கு நரகத்தின் வேதனையை இரு மடங்காக அதிகப்படுத்துவாயாக!\" என்று அவர்கள் கூறுவர்"
        },
        {
            "chapter": 38,
            "verse": 62,
            "text": "இன்னும், அவர்கள்; \"நமக்கு என்ன நேர்ந்தது? மிகக் கெட்ட மனிதர்களிலுள்ளவர்கள் என்று நாம் எண்ணிக் கொண்டிருந்தோமே, அவர்களை (நரகத்தில்) ஏன் காணவில்லை"
        },
        {
            "chapter": 38,
            "verse": 63,
            "text": "நாம் அவர்களைப் பரிகாசம் செய்து கொண்டிருந்தோமா? அல்லது (அவர்களைக் காணமுடியாதவாறு) அவர்களை விட்டும் நம் பார்வைகள் சருகி விடடனவா?\" என்று கூறுவர்"
        },
        {
            "chapter": 38,
            "verse": 64,
            "text": "நிச்சயமாக இது தான் உண்மை. நரகவாசிகள் (இவ்வாறு தான்) ஒருவரோடு ஒருவர் தர்க்கம் செய்து கொள்வார்கள்"
        },
        {
            "chapter": 38,
            "verse": 65,
            "text": "(நபியே!) நீர் கூறுவீராக \"நான் அச்சமூட்டி எச்சரிக்கை செய்பவனே, அன்றியும் ஏகனும், (யாவரையும்) அடக்கியாளபவனுமாகிய அல்லாஹ்வைத் தவிர நாயன் இல்லை"
        },
        {
            "chapter": 38,
            "verse": 66,
            "text": "(அவனே) வானங்களுக்கும், பூமிக்கும், இவ்விரண்டிற்குமிடையே உள்ளவற்றுக்கும் இறைவனாக இருக்கின்றான்; அவன் (யாவரையும்) மிகைத்தவன்; மிகவும் மன்னிப்பவன்"
        },
        {
            "chapter": 38,
            "verse": 67,
            "text": "(நபியே?) கூறுவீராக \"(நான் உங்களுக்கு எடுத்துரைக்கும்) இது மகத்தான செய்தியாகும்"
        },
        {
            "chapter": 38,
            "verse": 68,
            "text": "நீங்களோ அதைப் புறக்கணித்தவர்களாக இருக்கிறீர்கள்"
        },
        {
            "chapter": 38,
            "verse": 69,
            "text": "மேலான கூட்டத்தார் தர்க்கித்துக் கொண்டது பற்றி எனக்கு ஒன்றும் தெரியாது"
        },
        {
            "chapter": 38,
            "verse": 70,
            "text": "நிச்சயமாக நாம் பகிரங்கமாக அச்சமூட்டி எச்சரிக்கை செய்பவன்\" என்பதற்காக அல்லாமல் எனக்கு வஹீ அறிவிக்கப்படவில்லை"
        },
        {
            "chapter": 38,
            "verse": 71,
            "text": "(நபியே! நினைவு கூர்வீராக!) \"நிச்சயமாக நாம் களிமண்ணிலிருந்து மனிதனைப் படைக்க இருக்கின்றேன்\" என்று உம்முடைய இறைவன் கூறிய வேளையில்"
        },
        {
            "chapter": 38,
            "verse": 72,
            "text": "நான் அவரைச் செவ்வைப்படுத்தி, எனது ஆவியிலிருந்து அவருக்குள் ஊதிய பொழுது அவருக்கு நீங்கள் விழுந்து ஸுஜூது செய்யுங்கள்\" (எனக் கூறியதும்)"
        },
        {
            "chapter": 38,
            "verse": 73,
            "text": "அது சமயம் மலக்குகள் யாவரும் ஸுஜூது செய்தார்கள்"
        },
        {
            "chapter": 38,
            "verse": 74,
            "text": "இப்லீஸைத் தவிர அவன் பெருமை அடித்தவனாக (நம் கட்டளையை மறுத்த) காஃபிர்களில் (ஒருவனாக) ஆகிவிட்டான்"
        },
        {
            "chapter": 38,
            "verse": 75,
            "text": "இப்லீஸே! நான் என்னுடைய கைகளால் படைத்தவருக்கு ஸுஜூது செய்வதை விட்டும் உன்னைத்தடுத்தது எது? பெருமையடிக்கிறாயா? அல்லது நீ உயர்ந்தவர்களில் (ஒருவனாக) ஆகிவிட்டாயா?\" என்று (அல்லாஹ்) கேட்டான்"
        },
        {
            "chapter": 38,
            "verse": 76,
            "text": "நானே அவரைவிட மேலானவன்; (ஏனெனில்) என்னை நீ நெருப்பிலிருந்து படைத்தாய்; ஆனால் அவரையோ நீ களிமண்ணிலிருந்து படைத்தாய்\" என்று (இப்லீஸ்) கூறினான்"
        },
        {
            "chapter": 38,
            "verse": 77,
            "text": "(அப்போது இறைவன்) \"இதிலிருந்து நீ வெளியேறு! ஏனெனில் நிச்சயமாக நீ விரட்டப்பட்டவனாகி விட்டாய்\" எனக் கூறினான்"
        },
        {
            "chapter": 38,
            "verse": 78,
            "text": "இன்னும், நிச்சயமாக நியாயத் தீர்ப்பு நாள்வரை உன்மீது என் சாபம் இருக்கும்\" (எனவும் இறைவன் கூறினான்)"
        },
        {
            "chapter": 38,
            "verse": 79,
            "text": "இறைவனே! அவர்கள் (இறந்து) எழுப்பப்படும் நாள்வரை எனக்கு அவகாசம் கொடுப்பாயாக\" என்று அவன் கேட்டான்"
        },
        {
            "chapter": 38,
            "verse": 80,
            "text": "நிச்சயமாக நீ அவகாசம் சொடுக்கப்பட்டவர்களில் உள்ளவனே\" என (அல்லாஹ்) கூறினான்"
        },
        {
            "chapter": 38,
            "verse": 81,
            "text": "குறிப்பிட்டகாலத்தின் நாள்வரையில்\" (உனக்கு அவகாசம் உண்டு எனவும் கூறினான்)"
        },
        {
            "chapter": 38,
            "verse": 82,
            "text": "அப்பொழுது \"உன் கண்ணியத்தின் மீது சத்தியமாக, நிச்சயமாக நான் அவர்கள் யாவரையும் வழிகெடுப்பேன்\" என்று (இப்லீஸ்) கூறினான்"
        },
        {
            "chapter": 38,
            "verse": 83,
            "text": "(எனினும்) அவர்களில் அந்தரங்க சுத்தியான உன் அடியார்களைத் தவிர\" (என்றான்)"
        },
        {
            "chapter": 38,
            "verse": 84,
            "text": "(அதற்கு இறைவன்;) \"அது உண்மை உண்மையையே நான் கூறுகிறேன் என்று இறைவன் கூறினான்"
        },
        {
            "chapter": 38,
            "verse": 85,
            "text": "நிச்சயமாக, உன்னைக் கொண்டும், அவர்களில் உன்னைப் பின்பற்றியவர்கள் அனைவரைக் கொண்டும் நரகத்தை நான் நிரப்புவேன்\" (என்றான்)"
        },
        {
            "chapter": 38,
            "verse": 86,
            "text": "(நபியே!) நீர் கூறும்; (\"இக் குர்ஆனுக்காக) நான் உங்களிடம் யாதொரு கூலியும் கேட்கவில்லை அன்றியும், (இதை இட்டுக் கட்டி) சிரமம் எடுத்துக் கொண்டவனும் அல்லன்"
        },
        {
            "chapter": 38,
            "verse": 87,
            "text": "இது அகிலங்களுக்கெல்லாம் நல்லுபதேசமேயன்றி வேறில்லை"
        },
        {
            "chapter": 38,
            "verse": 88,
            "text": "நிச்சயமாக (சிறிது) காலத்திற்குப் பின்னர், நீங்கள் இதன் உண்மையைத் திட்டமாக அறிந்து கொளவீர்கள்"
        }
    ]
}