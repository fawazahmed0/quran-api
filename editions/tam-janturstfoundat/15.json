{
    "chapter": [
        {
            "chapter": 15,
            "verse": 1,
            "text": "அலிஃப், லாம், றா. (நபியே!) இவை வேதத்தினுடையவும் தெளிவான திருக்குர்ஆனுடையவுமான வசனங்களாகும்"
        },
        {
            "chapter": 15,
            "verse": 2,
            "text": "தாங்களும் முஸ்லீம்களாக இருந்திருக்க வேண்டுமே, என்று காஃபிர்கள் (மறுமையில் பெரிதும்) ஆசைப்படுவார்கள்"
        },
        {
            "chapter": 15,
            "verse": 3,
            "text": "(இம்மையில் தம் விருப்பம் போல்) புசித்துக் கொண்டும், சுகம் அனுபவித்துக் கொண்டும் இருக்க அவர்களை விட்டு விடுவீராக அவர்களுடைய வீணான ஆசைகள் (மறுமையிலிருந்தும்) அவர்களைப் பராக்காக்கி விட்டன (இதன் பலனைப் பின்னர்) அவர்கள் நன்கறிந்து கொள்வார்கள்"
        },
        {
            "chapter": 15,
            "verse": 4,
            "text": "எந்த ஊர்(வாசி)களையும் (அவர்களுடைய பாவங்களின் காரணமாக) அவர்களுக்கெனக் குறிப்பிட்ட காலத்தவணையிலன்றி நாம் அழித்துவிடுவதுமில்லை"
        },
        {
            "chapter": 15,
            "verse": 5,
            "text": "எந்த ஒரு சமுதாயமும் தனக்குரிய தவணைக்கு முந்தவும் மாட்டார்கள்; பிந்தவும் மாட்டார்கள்"
        },
        {
            "chapter": 15,
            "verse": 6,
            "text": "(நினைவூட்டும்) வேதம் அருளப் பட்ட(தாகக் கூறுப)வரே! நிச்சயமாக நீர் பைத்தியக்காரர்தான் என்றும் கூறுகின்றனர்"
        },
        {
            "chapter": 15,
            "verse": 7,
            "text": "நீர் உண்மையாளரில் ஒருவராக இருப்பின் நீர் எங்களிடத்தில் மலக்குகளைக் கொண்டு வந்திருக்க வேண்டாமா?\" (என்றும் கூறுகின்றனர்)"
        },
        {
            "chapter": 15,
            "verse": 8,
            "text": "நாம் மலக்குகளை உண்மையான (தக்க காரணத்தோடு அல்லாமல் இறக்குவதில்லை அப்(படி இறக்கப்படும்) போது அ(ந் நிராகரிப்ப)வர்கள் அவகாசம் கொடுக்கப்பட மாட்டார்கள்"
        },
        {
            "chapter": 15,
            "verse": 9,
            "text": "நிச்சயமாக நாம் தான் (நினைவூட்டும்) இவ்வேதத்தை (உம்மீது) இறக்கி வைத்தோம்; நிச்சயமாக நாமே அதன் பாதுகாவலனாகவும் இருக்கின்றோம்"
        },
        {
            "chapter": 15,
            "verse": 10,
            "text": "(நபியே!) நிச்சயமாக நாம் உமக்கு முன்னால் முந்திய பல கூட்டத்தாருக்கும் நாம் (தூதர்களை) அனுப்பிவைத்தோம்"
        },
        {
            "chapter": 15,
            "verse": 11,
            "text": "எனினும் அவர்களிடம் (நம்முடைய) எந்தத் தூதர் வந்தாலும் அவரை அந்த மக்கள் ஏளனம் செய்யாமல் இருந்ததில்லை"
        },
        {
            "chapter": 15,
            "verse": 12,
            "text": "இவ்வாறே நாம் குற்றவாளிகளின் உள்ளங்களில் இ(வ் விஷமத்)தைப் புகுத்தி விடுகிறோம்"
        },
        {
            "chapter": 15,
            "verse": 13,
            "text": "அவர்கள் இ(வ் வேதத்)தின் மீது ஈமான் கொள்ள மாட்டார்கள்; அவர்களுக்கு முன்னிருந்தவர்களின் இந்நடை முறையும் (இறுதியில் அவர்கள் அழிவும்) நிகழ்ந்தே வந்துள்ளன"
        },
        {
            "chapter": 15,
            "verse": 14,
            "text": "இவர்களுக்காக நாம், வானத்திலிருந்து ஒரு வாயிலைத் திறந்து விட்டு, அவர்கள் அதில் (நாள் முழுவதும் தொடர்ந்து) ஏறிக் கொண்டிருந்தாலும் (அவர்கள் ஈமான் கொள்ள மாட்டார்கள்)"
        },
        {
            "chapter": 15,
            "verse": 15,
            "text": "நம் பார்வைகளெல்லாம் மயக்கப்பட்டு விட்டன இல்லை! நாங்கள் சூனியம் செய்யப்பட்ட ஒரு கூட்டமாகி விட்டோம்\" என்று நிச்சயமாகக் கூறுவார்கள்"
        },
        {
            "chapter": 15,
            "verse": 16,
            "text": "வானத்தில் கிரகங்களுக்கான பாதைகளை நிச்சயமாக நாம் அமைத்து பார்ப்போருக்கு அவற்றை அலங்காரமாகவும் ஆக்கினோம்"
        },
        {
            "chapter": 15,
            "verse": 17,
            "text": "விரட்டப்பட்ட ஒவ்வொரு ஷைத்தானை விட்டும் நாம் அவற்றைப் பாதுகாத்தோம்"
        },
        {
            "chapter": 15,
            "verse": 18,
            "text": "திருட்டுத்தனமாக ஒட்டுக் கேட்கும் ஷைத்தானைத்தவிர (அப்போது) பிரகாசமான தீப்பந்தம் அந்த ஷைத்தானை (விரட்டிப்) பின் பற்றும்"
        },
        {
            "chapter": 15,
            "verse": 19,
            "text": "பூமியை நாம் விரித்து அதில் உறுதியான, (அசையா) மலைகளை நிலைப் படுத்தினோம்; ஒவ்வொரு பொருளையும் அதற்குரிய அளிவின் படி அதில் நாம் முளைப்பித்தோம்"
        },
        {
            "chapter": 15,
            "verse": 20,
            "text": "நாம் அதில் உங்களுக்கும் நீங்கள் எவருக்கு உணவளிக்கிறவர்களாக இல்லையோ அவர்களுக்கும் வாழ்க்கைக்குத் தேவையான பொருட்களை ஆக்கியுள்ளோம்"
        },
        {
            "chapter": 15,
            "verse": 21,
            "text": "ஒவ்வொரு பொருளுக்குமான பொக்கிஷங்கள் நம்மிடமே இருக்கின்றன அவற்றை நாம் ஒரு குறிப்பிட்ட அளவுப்படி அல்லாமல் இறக்கிவைப்பதில்லை"
        },
        {
            "chapter": 15,
            "verse": 22,
            "text": "இன்னும் காற்றுகளை சூல் கொண்ட மேகங்களாக நாமே அனுப்புகிறோம்; பின்னர் வானத்திலிருந்து நாம் மழை பொழிவித்து, அதனை உங்களுக்கு நாம் புகட்டுகிறோம் - நீங்கள் அதனைச் சேகரித்து வைப்பவர்களும் இல்லை"
        },
        {
            "chapter": 15,
            "verse": 23,
            "text": "நிச்சயமாக நாமே உயிரும் கொடுக்கிறோம், நாமே மரிக்கவும் வைக்கின்றோம்; மேலும், எல்லாவற்றிற்கும் வாரிஸாக (உரிமையாளனாக) நாமே இருக்கின்றோம்"
        },
        {
            "chapter": 15,
            "verse": 24,
            "text": "உங்களில் முந்தியவர்களையும் நாம் நிச்சயமாக அறிவோம்; பிந்தியவர்களையும் நாம் நிச்சயமாக அறிவோம்"
        },
        {
            "chapter": 15,
            "verse": 25,
            "text": "நிச்சயமாக உம்முடைய இறைவன் (இறுதி நாளில்) அவர்களை ஒன்று திரட்டுவான்; நிச்சயமாக அவன் ஞானம் மிக்கவன்; (யாவற்றையும்) நன்கறிபவன்"
        },
        {
            "chapter": 15,
            "verse": 26,
            "text": "ஓசை தரக்கூடிய கருப்பான களி மண்ணால் மனிதனை நிச்சயமாக நாமே படைத்தோம்"
        },
        {
            "chapter": 15,
            "verse": 27,
            "text": "(அதற்கு) முன்னர் ஜின்னை (ஜின்களின் மூல பிதாவை) கடிய சூடுள்ள நெருப்பிலிருந்து நாம் படைத்தோம்"
        },
        {
            "chapter": 15,
            "verse": 28,
            "text": "(நபியே!) உம்முடைய இறைவன் மலக்குகளிடம்; \"ஓசை தரும் கருப்பான களிமண்ணிலிருந்து, மனிதனை நிச்சயமாக நான் படைக்கப்போகிறேன்\" என்றும்"
        },
        {
            "chapter": 15,
            "verse": 29,
            "text": "அவரை நான் செவ்வையாக உருவாக்கி, அவரில் என் ஆவியிலிருந்து ஊதியதும், \"அவருக்கு சிரம் பணியுங்கள்\" என்றும் கூறியதை (நினைவு கூர்வீராக)"
        },
        {
            "chapter": 15,
            "verse": 30,
            "text": "அவ்வாறே மலக்குகள் - அவர்கள் எல்லோரும் - சிரம் பணிந்தார்கள்"
        },
        {
            "chapter": 15,
            "verse": 31,
            "text": "இப்லீஸைத்தவிர - அவன் சிரம் பணிந்தவர்களுடன் இருப்பதை விட்டும் விலகிக்கொண்டான்"
        },
        {
            "chapter": 15,
            "verse": 32,
            "text": "இப்லீஸே! சிரம் பணிந்தவர்களுடனே நீயும் சேராமல் (விலகி) இருந்ததற்குக் காரணம் என்ன?\" என்று (இறைவன்) கேட்டான்"
        },
        {
            "chapter": 15,
            "verse": 33,
            "text": "அதற்கு இப்லீஸ், \"ஓசை தரும் கருப்பான களிமண்ணிலிருந்து, நீ படைத்துள்ள (ஒரு) மனிதனுக்கு நான் சிரம் பணிவதற்கில்லை!\" என்று கூறினான்"
        },
        {
            "chapter": 15,
            "verse": 34,
            "text": "அவ்வாறாயின், நீ இங்கிருந்து வெளியேறிவிடு நிச்சயமாக நீ விரட்டப்பட்டவனாக இருக்கிறாய்"
        },
        {
            "chapter": 15,
            "verse": 35,
            "text": "மேலும், நிச்சயமாக நியாயத் தீர்ப்பு நாள் வரை உன் மீது சாபம் உண்டாவதாக!\" என்று (இறைவனும்) கூறினான்"
        },
        {
            "chapter": 15,
            "verse": 36,
            "text": "என்னுடைய இறைவனே! இறந்தவர்கள் எழுப்பப்படும் நாள்வரை எனக்கு அவகாசம் கொடுப்பாயாக!\" என்று இப்லீஸ் கூறினான்"
        },
        {
            "chapter": 15,
            "verse": 37,
            "text": "நிச்சயமாக, நீ அவகாசம் அளிக்கப்பட்டோரில் ஒருவானாவாய்"
        },
        {
            "chapter": 15,
            "verse": 38,
            "text": "குறிப்பிட்ட நேரத்தின் நாள் வரும் வரையில்\" என்று அல்லாஹ் கூறினான்"
        },
        {
            "chapter": 15,
            "verse": 39,
            "text": "(அதற்கு இப்லீஸ்,) \"என் இறைவனே! என்னை நீ வழிகேட்டில் விட்டுவிட்டதால், நான் இவ்வுலகில் (வழி கேட்டைத்தரும் அனைத்தையும்) அவர்களுக்கு அழகாகத் தோன்றும்படி செய்து (அதன் மூலமாக) அவர்கள் அனைவரையும் வழிகெடுத்தும் விடுவேன்"
        },
        {
            "chapter": 15,
            "verse": 40,
            "text": "அவர்களில் அந்தரங்க - சுத்தியுள்ள (உன்னருள் பெற்ற) உன் நல்லடியார்களைத் தவிர\" என்று கூறினான்"
        },
        {
            "chapter": 15,
            "verse": 41,
            "text": "(அதற்கு இறைவன் \"அந்தரங்க சுத்தியுள்ள என் நல்லடியார்களின்) இந்த வழி, என்னிடம் (வருவதற்குரிய) நேரான வழியாகும்"
        },
        {
            "chapter": 15,
            "verse": 42,
            "text": "நிச்சயமாக என் அடியார்கள் மீது உனக்கு எவ்வித அதிகாரமும் இல்லை - உன்னைப் பின்பற்றி வழிகெட்டவர்களைத் தவிர\" என்று கூறினான்"
        },
        {
            "chapter": 15,
            "verse": 43,
            "text": "நிச்சயமாக (உன்மைப் பின்பற்றும்) அனைவருக்கும் நரகம் வாக்களிக்கப்பட்ட இடமாகும்"
        },
        {
            "chapter": 15,
            "verse": 44,
            "text": "அதற்கு ஏழு வாசல்கள் உண்டு; அவ்வாசல்கள் ஒவ்வொன்றும் பங்கிடப்பட்ட (தனித்தனிப்) பிரிவினருக்கு உரியதாகும்"
        },
        {
            "chapter": 15,
            "verse": 45,
            "text": "நிச்சயமாக பயபக்தியுடையவர்கள் சுவனபதிகளிலும், நீரூற்றுகளிலும் (சுகம் பெற்று) இருப்பார்கள்"
        },
        {
            "chapter": 15,
            "verse": 46,
            "text": "(அவர்களை நோக்கி) \"சாந்தியுடனும், அச்சமற்றவர்களாகவும் நீங்கள் இதில் நுழையுங்கள்\" (என்று கூறப்படும்)"
        },
        {
            "chapter": 15,
            "verse": 47,
            "text": "மேலும், அவர்களுடைய நெஞ்சங்களிலிருந்து குரோதத்தை நாம் நீக்கி விடுவோம்; (எல்லோரும்) சகோதரர்களாக ஒருவரையொருவர் முன்னோக்கி அரியாசனங்களில் (ஆனந்தமாக) அமர்ந்திருப்பார்கள்"
        },
        {
            "chapter": 15,
            "verse": 48,
            "text": "அவற்றில் அவர்களுக்கு எவ்வித சிரமமும் ஏற்படாது அவற்றிலிருந்து அவர்கள் வெளியேற்றப்படுபவர்களுமல்லர்"
        },
        {
            "chapter": 15,
            "verse": 49,
            "text": "(நபியே!) என் அடியார்களிடம் அறிவிப்பீராக \"நிச்சயமாக நான் மிக்க மன்னிப்போனாகவும், மிக்க அன்புடையவனாகவும் இருக்கின்றேன்"
        },
        {
            "chapter": 15,
            "verse": 50,
            "text": "(ஆயினும்) நிச்சயமாக என்னுடைய வேதனையும் நோவினைமிக்கதாகவே இருக்கும்\" (என்றும் சொல்லும்)"
        },
        {
            "chapter": 15,
            "verse": 51,
            "text": "இன்னும், இப்றாஹீமின் விருந்தினர்களைப் பற்றியும் அவர்களுக்கு அறிவிப்பீராக"
        },
        {
            "chapter": 15,
            "verse": 52,
            "text": "அவர்கள் அவரிடம் வந்து, \"உங்களுக்குச் சாந்தி (ஸலாமுன்) உண்டாவதாக!\" என்று சொன்ன போது அவர், \"நாம் உங்களைப்பற்றி பயப்படுகிறோம்\" என்று கூறினார்"
        },
        {
            "chapter": 15,
            "verse": 53,
            "text": "அதற்கு அவர்கள், \"பயப்படாதீர்! நாம் உமக்கு மிக்க ஞானமுள்ள ஒரு மகனைப் பற்றி நன்மாராயம் கூறு(வதற்காகவே வந்திருக்)கின்றோம்\" என்று கூறினார்கள்"
        },
        {
            "chapter": 15,
            "verse": 54,
            "text": "அதற்கவர், \"என்னை முதுமை வந்தடைந்திருக்கும்போதா எனக்கு நன்மாராயங் கூறுகிறீர்கள்? எந்த அடிப்படையில் நீங்கள் நன்மாராயங் கூறுகிறீர்கள்? உங்கள் நற்செய்தி எதைப்பற்றியது?\" எனக் கேட்டார்"
        },
        {
            "chapter": 15,
            "verse": 55,
            "text": "அதற்கவர்கள், \"மெய்யாகவே, நாங்கள் உமக்கு நன்மாராயங் கூறினோம்; ஆகவே நீர் (அதுபற்றி) நிராசை கொண்டோரில் ஒருவராகி விடாதீர்!\" என்று கூறினார்கள்"
        },
        {
            "chapter": 15,
            "verse": 56,
            "text": "வழிகெட்டவர்களைத் தவிர, வேறெவர் தம் இறைவனுடைய அருளைப்பற்றி நிராசைக் கொள்வர்\" என்று (இப்ராஹீம் பதில்) சொன்னார்"
        },
        {
            "chapter": 15,
            "verse": 57,
            "text": "(அல்லாஹ்வின்) தூதர்களே! உங்களுடைய காரியமென்ன?\" என்று (இப்றாஹீம்) கேட்டார்"
        },
        {
            "chapter": 15,
            "verse": 58,
            "text": "அதற்கவர்கள், \"குற்றவாளிகளான ஒரு கூட்டத்தாரிடம் நாங்கள் அனுப்பப்பட்டுள்ளோம்"
        },
        {
            "chapter": 15,
            "verse": 59,
            "text": "லூத்தின் கிளையாரைத் தவிர, அவர்களனைவரையும் நிச்சயமாக நாம் காப்பாற்றுவோம்"
        },
        {
            "chapter": 15,
            "verse": 60,
            "text": "ஆனால் அவர் (லூத்) உடைய மனைவியைத் தவிர - நிச்சயமாக அவள் (காஃபிர்களின் கூட்டத்தாரோடு) பின்தங்கியிருப்பாள் என்று நாம் நிர்ணயித்து விட்டோம்\" என்று (வானவர்கள்) கூறினார்கள்"
        },
        {
            "chapter": 15,
            "verse": 61,
            "text": "(இறுதியில்) அத்தூதர்கள் லூத்துடைய கிளையாரிடம் வந்த போது"
        },
        {
            "chapter": 15,
            "verse": 62,
            "text": "(அவர்களை நோக்கி எனக்கு) அறிமுகமில்லாத மக்களாக நீங்கள் இருக்கிறீர்கள்\" என்று (லூத்) சொன்னார்"
        },
        {
            "chapter": 15,
            "verse": 63,
            "text": "(அதற்கு அவர்கள்,) \"அல்ல, (உம் கூட்டதாராகிய) இவர்கள் எதைச் சந்தேகித்தார்களோ, அதை நாம் உம்மிடம் கொண்டு வந்திருக்கிறோம்"
        },
        {
            "chapter": 15,
            "verse": 64,
            "text": "(உறுதியாக நிகழவிருக்கும்) உண்மையையே உம்மிடம் நாங்கள் கொண்டு வந்திருக்கின்றோம்; நிச்சயமாக நாங்கள் உண்மையாளர்களாகவே இருக்கிறோம்"
        },
        {
            "chapter": 15,
            "verse": 65,
            "text": "ஆகவே இரவில் ஒரு பகுதியில் உம்முடைய குடும்பத்தினருடன் நடந்து சென்று விடும்; அன்றியும் (அவர்களை முன்னால் செல்ல விட்டு) அவர்கள் பின்னே நீர் தொடர்ந்து செல்லும். உங்களில் எவரும் திரும்பிப் பார்க்க வேண்டாம். நீங்கள் ஏவப்படும் இடத்திற்கு சென்று விடுங்கள் என்று அ(த் தூது)வர்கள் கூறினார்கள்"
        },
        {
            "chapter": 15,
            "verse": 66,
            "text": "மேலும், 'இவர்கள் யாவரும் அதிகாலையிலேயே நிச்சயமாக வேரறுக்கப்பட்டு விடுவார்கள் (என்னும்) அக்காரியத்தையும் நாம் முடிவாக அவருக்கு அறிவித்தோம்"
        },
        {
            "chapter": 15,
            "verse": 67,
            "text": "(லூத்தின் விருந்தினர்களாக வாலிபர்கள் வந்திருப்பதையறிந்து) அந் நகரத்து மக்கள் மிக்க மகிழ்ச்சியுடன் வந்து சேர்ந்தார்கள்"
        },
        {
            "chapter": 15,
            "verse": 68,
            "text": "(லூத் வந்தவர்களை நோக்கி;) \"நிச்சயமாக இவர்கள் என்னுடைய விருந்தினர்கள். ஆகவே, (அவர்கள் முன்) என்னை நீங்கள் அவமானப்படுத்தி விடாதீர்கள்"
        },
        {
            "chapter": 15,
            "verse": 69,
            "text": "அல்லாஹ்வுக்கு அஞ்சுங்கள். என்னைக் கேவலப்படுத்தி விடாதீர்கள்\" என்றும் கூறினார்"
        },
        {
            "chapter": 15,
            "verse": 70,
            "text": "அதற்கவர்கள், \"உலக மக்களைப் பற்றியெல்லாம் (எங்களிடம் பேசுவதை விட்டும்) நாங்கள் உம்மைத் தடுக்கவில்லையா?\" என்று கேட்டார்கள்"
        },
        {
            "chapter": 15,
            "verse": 71,
            "text": "அதற்கவர், \"இதோ! என் புதல்வியர் இருக்கிறார்கள். நீங்கள் (ஏதும்) செய்தே தீர வேண்டுமெனக் கருதினால் (இவர்களை திருமணம்) செய்து கொள்ளலாம்\" என்று கூறினார்"
        },
        {
            "chapter": 15,
            "verse": 72,
            "text": "(நபியே!) உம் உயிர் மீது சத்தியமாக, நிச்சயமாக அவர்கள் தம் மதிமயக்கத்தில் தட்டழிந்து கொண்டிருந்தார்கள்"
        },
        {
            "chapter": 15,
            "verse": 73,
            "text": "ஆகவே, பொழுது உதிக்கும் வேளையில், அவர்களை பேரிடி முழக்கம் பிடித்துக் கொண்டது"
        },
        {
            "chapter": 15,
            "verse": 74,
            "text": "பின்பு அவர்களுடைய ஊரை மேல் கீழாகப் புரட்டி விட்டோம்; இன்னும், அவர்கள் மேல் சுடப்பட்ட களிமண்ணாலான கற்களைப் பொழியச் செய்தோம்"
        },
        {
            "chapter": 15,
            "verse": 75,
            "text": "நிச்சயமாக இதில் சிந்தனையுடையோருக்குப் பல அத்தாட்சிகள் இருக்கின்றன"
        },
        {
            "chapter": 15,
            "verse": 76,
            "text": "நிச்சயமாக அவ்வூர் (நீங்கள் பயணத்தில்) வரப்போகும் வழியில்தான் இருக்கிறது"
        },
        {
            "chapter": 15,
            "verse": 77,
            "text": "திடமாக முஃமின்களுக்கு இதில் (தகுந்த) அத்தாட்சி இருக்கிறது"
        },
        {
            "chapter": 15,
            "verse": 78,
            "text": "இன்னும், அடர்ந்த சோலைகளில் வசித்திருந்த (ஷுஐபுடைய) சமூகத்தாரும் அக்கிரமக்காரர்களாக இருந்தனர்"
        },
        {
            "chapter": 15,
            "verse": 79,
            "text": "எனவே அவர்களிடம் நாம் பழிவாங்கினோம்; (அழிந்த) இவ்விரு (மக்களின்) ஊர்களும் பகிரங்கமான (போக்குவரத்து) வழியில் தான் இருக்கின்றன"
        },
        {
            "chapter": 15,
            "verse": 80,
            "text": "(இவ்வாறே ஸமூது சமூகத்தாரான) மலைப்பாறை வாசிகளும் (நம்) தூதர்களைப் பொய்யாக்கிக் கொண்டிருந்தனர்"
        },
        {
            "chapter": 15,
            "verse": 81,
            "text": "அவர்களுக்கு நாம் நம் அத்தாட்சிகளைக் கொடுத்தோம்; அவர்கள் அவற்றைப் புறக்கணித்தவர்களாகவே இருந்தார்கள்"
        },
        {
            "chapter": 15,
            "verse": 82,
            "text": "அச்சமற்றுப் பாதுகாப்பாக வாழலாம் எனக்கருதி, அவர்கள் மலைகளைக் குடைந்து வீடுகளை அமைத்துக் கொண்டார்கள்"
        },
        {
            "chapter": 15,
            "verse": 83,
            "text": "ஆனால், அவர்களையும் அதிகாலையில் பேரிடி முழக்கம் பிடித்துக் கொண்டது"
        },
        {
            "chapter": 15,
            "verse": 84,
            "text": "அப்போது அவர்கள் (தம் பாதுகாப்புக்கென) அமைத்துக் கொண்டிருந்தவை எதுவும் அவர்களுக்கு ஒரு பலனும் அளிக்கவில்லை"
        },
        {
            "chapter": 15,
            "verse": 85,
            "text": "நாம் வானங்களையும், பூமியையும், இவை இரண்டிற்குமிடையே உள்ளவற்றையும் உண்மையைக் கொண்டே அல்லாது படைக்கவில்லை. (நபியே! இவர்களுடைய தண்டனைக்குரிய) காலம் நிச்சயமாக வருவதாகவே உள்ளது ஆதலால் (இவர்களின் தவறுகளை) முற்றாகப் புறக்கணித்துவிடும்"
        },
        {
            "chapter": 15,
            "verse": 86,
            "text": "நிச்சயமாக உம்முடைய இறைவன் (எல்லாவற்றையும்) படைத்தவனாகவும், அனைத்தையும் அறிந்தவனாகவும் இருக்கின்றான்"
        },
        {
            "chapter": 15,
            "verse": 87,
            "text": "(நபியே!) நிச்சயமாக நாம் உமக்கு திரும்பத் திரும்ப ஓதக் கூடிய (ஸுரத்துல் ஃபாத்திஹாவின்) ஏழு வசனங்களையும், மகத்தான (இந்த) குர்ஆனையும் வழங்கியிருக்கின்றோம்"
        },
        {
            "chapter": 15,
            "verse": 88,
            "text": "அவர்களிலிருந்து, சில வகுப்பினரை இவ்வுலகில் எவற்றைக் கொண்டு சுகம் அனுபவிக்க நாம் செய்திருக்கின்றோமோ அவற்றின் பால் நீர் உமது கண்களை நீட்டாதீர்; அவர்களுக்காக நீர் துக்கப்படவும் வேண்டாம்; ஆனால் உம் (அன்பென்னும்) இறக்கையை முஃமின்கள் மீது இறக்கும்"
        },
        {
            "chapter": 15,
            "verse": 89,
            "text": "பகிரங்கமாக அச்சமூட்டி எச்சரிப்பவனாக நிச்சயமாக நான் இருக்கின்றேன்\" என்று நீர் கூறுவீராக"
        },
        {
            "chapter": 15,
            "verse": 90,
            "text": "(நபியே! முன் வேதங்களை) பலவாறாகப் பிரித்தவர்கள் மீது முன்னர் நாம் (வேதனையை) இறக்கியவாறே"
        },
        {
            "chapter": 15,
            "verse": 91,
            "text": "இந்த குர்ஆனை பலவாறாகப் பிரிப்போர் மீதும் (வேதனையை இறக்கி வைப்போம்)"
        },
        {
            "chapter": 15,
            "verse": 92,
            "text": "உம் இறைவன் மீது ஆணையாக, நிச்சயமாக நாம் அவர்களனைவரையும் விசாரிப்போம்"
        },
        {
            "chapter": 15,
            "verse": 93,
            "text": "அவர்கள் செய்து கொண்டிருந்த (எல்லாச்) செயல்களைப் பற்றியும், (நாம் விசாரிப்போம்)"
        },
        {
            "chapter": 15,
            "verse": 94,
            "text": "ஆதலால் உமக்குக் கட்டளையிடப் பட்டிருப்பதை வெளிப்படையாக அவர்களுக்கு அறிவிப்பீராக இணைவைத்து வணங்குபவர்களை புறக்கணித்துவிடுவீராக"
        },
        {
            "chapter": 15,
            "verse": 95,
            "text": "உம்மை ஏளனம் செய்பவர்கள் சம்பந்தமாக நாமே உமக்குப் போதுமாக இருக்கின்றோம்"
        },
        {
            "chapter": 15,
            "verse": 96,
            "text": "இவர்கள் எத்தகையோர் என்றால் அல்லாஹ்வுடன் வேறு தெய்வத்தையும் (இணை) ஆக்கிக் கொள்கிறார்கள்; (இதன் பலனை இவர்கள்) பின்னர் அறிந்து கொள்வார்கள்"
        },
        {
            "chapter": 15,
            "verse": 97,
            "text": "(நபியே!) இவர்கள் (இழிவாகப்) பேசுவது உம் நெஞ்சத்தை எப்படி நெருக்குகிறது என்பதை நாம் அறிவோம்"
        },
        {
            "chapter": 15,
            "verse": 98,
            "text": "நீர் (அப்பேச்சைப் பொருட்படுத்தாது) உம் இறைவனைப் புகழ்ந்து துதிப்பீராக! ஸுஜூது செய்(து சிரம் பணி)வோர்களில் நீரும் ஆகிவிடுவீராக"
        },
        {
            "chapter": 15,
            "verse": 99,
            "text": "உமக்கு மரணம் வரும்வரை உமது இறைவனை வணங்குவீராக"
        }
    ]
}